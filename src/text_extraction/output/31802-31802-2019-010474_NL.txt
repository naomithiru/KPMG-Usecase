Neerlegging-Dépôt: 15/07/2019 Regist.-Enregistr.: 30/07/2019 N°: 153092/CO/318.02

PARITAIR SUBCOMITÉ VOOR DE DIENSTEN VOOR GEZINS- EN BEJAARDENHULP VAN DE VLAAMSE GEMEENSCHAP (PSC 318.02)

COLLECTIEVE ARBEIDSOVEREENKOMST VAN 18 JUNI 2019 INZAKE DE REGELING VAN WERKLOOSHEID MET BEDRIJFSTOESLAG VANAF DE LEEFTIJD VAN 59 JAAR IN TOEPASSING VAN DE COLLECTIEVE ARBEIDSOVEREENKOMST NUMMER 140 VAN DE NATIONALE ARBEIDSRAAD

|

Hoofdstuk |.  Toepassingsgebied

Art. 1. Deze collectieve arbeidsovereenkomst is van toepassing op de werknemers en de werkgevers van de diensten voor gezinszorg (gezins- en bejaardenhulp) van de Vlaamse Gemeenschap.

Onder werknemers wordt verstaan, het mannelijk en vrouwelijk arbeiders- en bediendepersoneel.

Hoofdstuk Il, Doelstelling

Art. 2. 81. Deze collectieve arbeidsovereenkomst wordt gesloten in toepassing van art. 3, 83, zevende en achtste lid van het Koninklijk besluit van 3 mei 2007 tot regeling van het stelsel van werkloosheid met bedrijfstoeslag, zoals laatst gewijzigd door het Koninklijk besluit van 13 december 2017 (B.S. van 21 december 2017).

Deze collectieve arbeidsovereenkomst wordt uitdrukkelijk gesloten in toepassing van de collectieve arbeidsovereenkomst nr. 140 van de Nationale Arbeidsraad, gesloten op 23 april 2019 tot vaststelling op interprofessioneel niveau, voor 2021-2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers in een zwaar beroep die worden ontslagen.

82. Deze collectieve arbeidsovereenkomst wordt gesloten mede gelet op:

- de collectieve arbeidsovereenkomst nummer 17 (geregistreerd op 31 december 1974 onder het nummer 3107/CO/CNT), en haar aanpassingen, gesloten in de Nationale Arbeidsraad op 19 december 1974, tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen, behalve om een dringende reden in de zin van de wetgeving betreffende de arbeidsovereenkomsten, en rekening houdend met de in voornoemde collectieve arbeidsovereenkomst voorziene overlegprocedure;

- de collectieve arbeidsovereenkomst nummer 46 (geregistreerd op 4 april 1990 onder het nummer 25097/CO/300), en haar aanpassingen, gesloten in de Nationale Arbeidsraad op 23 maart 1990 betreffende de begeleidingsmaatregelen voor ploegenarbeid met nachtprestaties alsook voor andere vormen van arbeid met nachtprestaties.

Hoofdstuk III. Stelsel van werkloosheid met bedrijfstoeslag

Art. 3. Deze collectieve arbeidsovereenkomst opent geen recht op SWT, maar bepaalt de voorwaarden waaraan de werknemer moet voldoen opdat hij/zij na ontslag door de werkgever een beroep kan doen op SWT. Een werknemer kan in ieder geval niet eisen dat de werkgever in het kader van SWT de arbeidsovereenkomst eenzijdig beëindigt. De werkgever zal evenwel aanvragen tot SWT van werknemers met minstens 15 jaar sectoranciënniteit positief benaderen.

Art. 4. Om te kunnen genieten van de bepalingen van deze collectieve arbeidsovereenkomst dienen de werknemers te voldoen aan de volgende voorwaarden :

-__ ontslagen worden in de periode van 1 januari 2021 en uiterlijk op 30 juni 2021 en 59 jaar of ouder zijn uiterlijk op 30 juni 2021 en op het ogenblik van de beëindiging van de arbeidsovereenkomst, en

- op het ogenblik van de beëindiging van de arbeidsovereenkomst 35 jaar beroepsverleden als loontrekkende kunnen rechtvaardigen en gewerkt hebben in een zwaar beroep Van deze 35 jaar moeten :

o ofwel minstens 5 jaar, gerekend van datum tot datum, een zwaar beroep behelzen. Deze periode van 5 jaar moet gelegen zijn in de loop van de laatste 10 kalenderjaren, gerekend van datum tot datum, vóór het einde van de arbeidsovereenkomst; o ofwel minstens 7 jaar, gerekend van datum tot datum, een zwaar beroep behelzen. Deze periode van 7 jaar moet gelegen zijn in de loop van de laatste 15 kalenderjaren, gerekend van datum tot datum, vóór het einde van de arbeidsovereenkomst. Onder het begrip zwaar beroep wordt de inhoud verstaan zoals omschreven in artikel 3, 83 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag, zoals laatst gewijzigd door het koninklijk besluit van 13 december 2017 (B.S. van 21 december 2017). De werknemers dienen ontslagen te worden tijdens de geldigheidsduur van deze cao.

Art. 5. De werknemers bedoeld in artikel 4 hebben na ontslag recht op een aanvullende vergoeding zoals bedoeld in hoofdstuk llvan de collectieve arbeidsovereenkomst nr. 17.

Art. 6. De toepassingsmodaliteiten van dit SWT worden vastgesteld op het vlak van de bij artikel 1 bedoelde ondernemingen, daarbij rekening gehouden met de bepalingen van voormelde collectieve arbeidsovereenkomst nr. 17 van 19 december 1974.

Art. 7. 81. Voor werknemers die genieten van een stelsel van vermindering van arbeidsprestaties en die overstappen naar een SWT wordt de bedrijfstoeslag berekend op basis van het brutoloon

dat de werknemer had verdiend indien hij zijn arbeidsprestaties niet had verminderd.

82. Indien de werknemer in een periode van 5 jaar voorafgaand aan de aanvraag van een stelsel van vermindering van arbeidsprestaties, zijn/haar arbeidsritme heeft verhoogd, wordt het referteloon voor de bedrijfstoeslag berekend op basis van het gemiddeld arbeidsritme over een periode van 10 jaar voorafgaand aan die vermindering van arbeidsprestaties.

Hoofdstuk IV. Slotbepalingen

Art. 8. Deze collectieve arbeidsovereenkomst treedt in werking op 1 januari 2021 en houdt op

van kracht te zijn op 31 december 2022.
