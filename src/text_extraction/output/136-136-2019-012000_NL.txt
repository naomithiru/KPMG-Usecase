Neerlegging-Dépôt: 12/09/2019 |

Paritair Comité 136 Regist.-Enregistr.: 18/09/2019 N°: 153915/CO/136

Arbeiders en arbeidsters van de papier- en kartonbewerking

| DE NEUTRALISATIE VAN EEN NEGATIEVE INDEX |

Collectieve arbeidsovereenkomst van 5 september 2019

HOOFDSTUK 1 Toepassingsgebied

Artikel 1 - Deze collectieve arbeidsovereenkomst is van toepassing op de werkgevers en op de arbeiders en arbeidsters die tewerkgesteld zijn in de ondernemingen welke onder de bevoegdheid van het paritair comité voor de papier- en kartonbewerking ressorteren.

Artikel 2 - Indien de berekening van het indexcijfer eind juni of eind december een negatief resultaat zou geven, ten gevolge van deflatie, zodat de lonen zouden moeten dalen, dan wordt op die daling een neutralisatie van maximum 1 % (= het totaal van de geneutraliseerde deflatie over de door deze collectieve arbeidsovereenkomst gedekte periode) toegepast.

Ter verduidelijking: voorbeeld bijlage 1

HOOFDSTUK 2 Slotbepalingen

Artikel 3 - Deze collectieve arbeidsovereenkomst wordt gesloten voor bepaalde duur. Zij loopt van 1 februari 2019 en houdt op van kracht te zijn op 31 januari 2021.

BIJLAGE 1: voorbeeld neutralisatiesysteem (artikel 2)

De neutralisatie van de deflatie ten belope van 1 % houdt in dat de lonen niet verlaagd worden indien de deflatie maximum 1 % bedraagt gedurende de duurtijd van de huidige collectieve arbeidsovereenkomst. Indien de deflatie meer bedraagt dan 1 % zullen de lonen verlaagd worden met het gedeelte dat 1 % deflatie overschrijdt.

De lonen gaan opnieuw stijgen zodra het laatste positieve rekenkundig gemiddelde van de vier laatste maanden van de gezondheidsindexen wordt overschreden.

Voorbeeld 1: daling < 1 % Januari 2015: Juni 2014: rekenkundig gemiddelde vier laatste maanden : 100,47 December 2014 : rekenkundig gemiddelde vier laatste maanden : 100,26 >daling per 1/01/2015 : 0,21 % >de deflatie is minder dan 1 %, dus de lonen worden niet verlaagd op 01/01/2015 Juli 2015:

December 2014: rekenkundig gemiddelde vier laatste maanden : 100,26 Juni 2015: rekenkundig gemiddelde vier laatste maanden : 100,66

> stijging lonen per 1 juli 2015 van 0,40 %, MAAR De deflatie afgelopen indexeringsperiode moet worden geneutraliseerd:

0,40 % - 0,21 % = loonsverhoging van 0,19 %

Voorbeeld 2: daling > 1% Stel: Juni 2014: rekenkundig gemiddelde vier laatste maanden : 100,47

Stel: December 2014 : rekenkundig gemiddelde vier laatste maanden : 99,00

> Tegenover 100,47: daling met 1,46 %

> Niet doorvoeren van negatieve index ten belope van 1 % en reële verlaging met 0,46 % per 1 januari 2015

Stel : juni 2015 : rekenkundig gemiddelde vier laatste maanden : 99,80

mé 99,80 tegenover 99,00: stijging met 0,81 %, MAAR

volledig geneutraliseerd vermits minder dan 1 % die moet geneutraliseerd worden (1% - 0,81 % = 0,19 %)

Stel: december 2015: rekenkundig gemiddelde vier laatste maanden : 100,66 > 100,66 tegenover 99,80: stijging met 0,86 % MAAR 0,19 % moet nog worden

geneutraliseerd: 0,86 % - 0,19 % = loonsverhoging van 0,67 % per 1 januari 2016
