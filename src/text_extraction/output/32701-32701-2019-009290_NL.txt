Neerlegging-Dépôt: 17/06/2019 Regist.-Enregistr.: 24/06/2019 N°: 152233/C0/327.01

PARITAIR SUBCOMITÉ VOOR DE VLAAMSE SECTOR VAN DE BESCHUTTE WERKPLAATSEN, DE SOCIALE WERKPLAATSEN EN DE MAATWERKBEDRIJVEN

Collectieve arbeidsovereenkomst van 21 mei 2019 tot invoering van een stelsel van tijdskrediet,

loopbaanvermindering en landingsbanen in de Sociale Werkplaatsen

Artikel 1: Toepassingsgebied

Deze collectieve arbeidsovereenkomst is van toepassing op de werkgevers en de werknemers in de | sociale werkplaatsen die ressorteren onder het Paritair Subcomité voor de Vlaamse sector van de | beschutte werkplaatsen, de sociale werkplaatsen en de maatwerkbedrijven. |

Onder werknemers wordt verstaan het mannelijk en vrouwelijk werklieden — en bediendepersoneel.

Artikel 2: Uitvoering CAO nr.103

Deze collectieve arbeidsovereenkomst wordt gesloten in uitvoering van de CAO nr.103 tot invoering van een stelsel van tijdskrediet, loopbaanvermindering en landingsbanen gesloten op 27 juni 2012 in de Nationale Arbeidsraad (NAR), zoals gewijzigd door de CAO nr.103bis van 27 april 2015 en 103ter van 20 december 2016.

Artikel 3: Tijdskrediet met motief

In toepassing van artikel 4, 84 van de CAO nr.103, wordt het bijkomend recht op tijdskrediet met motief bepaald op maximaal 51 maanden. De uitoefening van dit recht is mogelijk door vermindering van de arbeidsprestaties met 1/5%, een halftijdse vermindering of een volledige schorsing van prestaties.

Artikel 4: 1/5 loopbaanvermindering voor werk in ploegen of cycli

NRN

De werknemers bedoeld bij artikel 2 van de CAO nr.103, die tewerkgesteld zijn in ploegen of in cycli in een arbeidsregeling gespreid over 5 of meer dagen zoals voorzien in artikel 6 en 9 van voormelde cao, hebben recht op tijdskrediet en loopbaanvermindering. Onderhavige collectieve arbeidsovereenkomst laat het aan de onderneming over om de nadere regels te bepalen voor het organiseren van het recht op loopbaanvermindering ten belope van een dag per week of een gelijkwaardige regeling.

Artikel 5: Organisatieregels

De ondertekenende partijen komen overeen om voor alle ondernemingen de in dit artikel uitgewerkte toepassingsregels te hanteren overeenkomstig de regeling voorzien in artikel 16 van de CAO nr.103.

Wanneer in de onderneming of een dienst gelijktijdig het recht op voltijds tijdskrediet, halftijdse of 1/5% loopbaanvermindering, als bedoeld in de artikelen 4 en 8 van de CAO 103, uitoefenen of zullen uitoefenen of de artikelen 3, 6 en 9 van CAO nr.77bis, meer bedraagt dan 5% wordt voor de

afwezigheden boven de 5% drempel een voorkeur- en planningsmechanisme toegepast teneinde de continuïteit van de arbeidsorganisatie te waarborgen. Bij de toepassing van deze algemene regeling gelden volgende principes:

1. Het totale aantal werknemers dat voor de berekening van de drempel in aanmerking wordt genomen, is het aantal werknemers dat met een arbeidsovereenkomst in de onderneming of in de dienst tewerkgesteld is op 30 juni van het jaar voorafgaand aan het jaar tijdens hetwelk de rechten gelijktijdig worden uitgeoefend.

2. Bij de berekening van de 5% drempel van gelijktijdige uitoefening van het recht op tijdskrediet, loopbaanvermindering of vermindering van de arbeidsprestaties tot een halftijdse betrekking wordt in voltijdse equivalenten gerekend.

3. Voorde berekening van de 5% drempel wordt geen rekening gehouden met de werknemers

die gebruik maken van de thematische verloven (ouderschapsverlof, verlof voor palliatieve zorgen en verlof voor verzorging van zwaar zieken). De werknemers van 55 jaar of ouder die een 1/5°% loopbaanvermindering uitoefenen of hebben aangevraagd, op grond van de artikelen 4 en 8 van de CAO nr.103 of ingevolge de artikelen 6 en 9 van de CAO nr.77bis worden niet in aanmerking genomen voor de berekening van de 5% drempel.

4. De werknemers van 50 tot en met 54 jaar die een 1/5% loopbaanvermindering uitoefenen en de werknemers van 50 jaar en ouder die hun arbeidsprestaties verminderen tot een halftijdse betrekking, als bedoeld in artikel 8 of als bedoeld in artikel 9 van de CAO nr.77bis, worden gedurende vijf jaar in aanmerking genomen voor de berekening van de drempel.

5, De drempel wordt verhoogd met één eenheid per schijf van 10 werknemers boven de 50 jaar in de onderneming.

6. Op het niveau van de ondernemingen kan na overleg en akkoord van de Ondernemingsraad of de Vakbondsafvaardiging een eigen voorkeur- en planningsmechanisme uitgewerkt worden. Bij afwezigheid van een eigen mechanisme geldt het mechanisme zoals uitgewerkt in artikel 18 van CAO nr.103.

Artikel 6: 1/5°° landingsbaan vanaf 50 jaar

In toepassing van artikel 883 van CAO nr.103 en op voorwaarde dat ze geen omkadering uitmaken zoals gedefinieerd in de cao dd. 26 februari 2002 houdende de loonharmonisatie van omkadering in de sociale werkplaatsen hebben de werknemers genoemd in artikel 2 van CAO nr.103 het recht om vanaf de leeftijd van 50 jaar hun voltijdse arbeidsprestaties te verminderen ten belope van één dag of 2 halve dagen per week indien ze daaraan voorafgaand een beroepsloopbaan van ten minste 28 jaar hebben doorlopen.

Artikel 7: Bedrijfstoeslag bij SWT

Voor de werknemer die gebruik maakt van de mogelijkheid voorzien in deze cao om in tijdskrediet of landingsbaan te gaan, en die vervolgens overgaat naar een stelsel van werkloosheid met bedrijfstoeslag, wordt de bedrijfstoeslag berekend op basis van het referteloon dat overeenstemt met het arbeidsregime voorafgaand aan de vermindering van zijn of haar arbeidsprestaties.

Artikel 8: Overgangsbepaling

De bepalingen van de cao van 11 december 2001 (geregistreerd onder het nummer 62.492) blijven van toepassing op alle eerste aanvragen en verlengingsaanvragen voor tijdskrediet, loopbaanvermindering of landingsbanen conform artikel 22 van CAO nr.103.

Artikel 9: Geldigheidsduur en opzegmodaliteiten

Deze collectieve arbeidsovereenkomst treedt in werking op 1 januari 2019 en is gesloten voor onbepaalde duur.

Zij vervangt de collectieve arbeidsovereenkomst van 23 januari 2018 tot invoering van een stelsel van tijdskrediet, loopbaanvermindering en landingsbanen in de Sociale Werkplaatsen (registratienummer 145027/co/327.01).

Zij kan door elk van de partijen opgezegd worden mits een opzeggingstermijn van 6 maanden gericht bij een ter post aangetekend schrijven aan de voorzitter van het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.
