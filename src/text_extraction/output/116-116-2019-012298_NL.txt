PC 116

Werkbaar werk

CAO van 17/09/2019 gesloten in het Paritair Comité voor de scheikundige nijverheid betreffende werkbaar werk

ARTIKEL 1 — Voorwerp

Deze CAO heeft tot doel om, in toepassing van CAO nr. 104 van de Nationale Arbeidsraad en volgens de modaliteiten voorzien in artikel 12 van de CAO van 26 juni 2019 gesloten in het Paritair Comité voor de scheikundige nijverheid betreffende het Nationaal Akkoord 2019-2020, een regeling rond werkbaar werk in te voeren (n° 153396/C0/116).

ARTIKEL 2 — Toepassingsgebied

Deze CAO is van toepassing op de werkgevers en op de arbeiders, hierna “de werknemer(s)” genoemd, van de ondernemingen welke ressorteren onder het Paritair Comité voor de scheikundige nijverheid.

Met “werknemers” wordt verstaan: de mannelijke en vrouwelijke werknemers.

ARTIKEL 3

In toepassing van GAO nr. 104, mits akkoord van de werkgever om van volcontinu regime of vaste nachtploeg naar een dagfunctie te gaan en vanaf de leeftijd van 55 jaar, wordt voorzien in een tijdelijk en gedeeltelijk behoud van de ploegenpremie en dit volgens onderstaande modaliteiten:

- Mits betrokken werknemer 10 jaar anciënniteit heeft bij de werkgever in een volcontinu regime of een vaste nachtploeg; gedurende 2 maanden behoud van 50% van ploegenpremie en daaropvolgende maand behoud van 25% van de ploegenpremie;

Mits betrokken werknemer 20 jaar anciënniteit heeft bij de werkgever in een volcontinu regime of een vaste nachtploeg; gedurende 4 maanden behoud van 50% van de ploegenpremie en de daaropvolgende 2 maanden behoud van 25% van de ploegenpremie;

Mits betrokken werknemer 30 jaar anciënniteit heeft bij de werkgever in

PC 116

PC 116

een volcontinu regime of een vaste nachtploeg; gedurende 6 maanden behoud van 50% van de ploegenpremie en de daaropvolgende 3 maanden behoud van 25% van de ploegenpremie.

Deze regeling doet geen afbreuk aan gelijkwaardige of gunstiger modaliteiten die op het vlak van de onderneming bestaan.

ARTIKEL 4

81. Voor zover de modaliteiten van artikel 19, 82, 22° van het koninklijk besluit van 28 november 1969 tot uitvoering van de wet van 27 juni 1969 tot herziening van de besluitwet van 28 december 1944 betreffende de maatschappelijke zekerheid der arbeiders worden gerespecteerd, valt de vergoeding uit artikel 3 van deze CAO onder het stelsel van de zachte landingsbanen.

Gelijkwaardige of gunstiger modaliteiten die op het vlak van de onderneming bestaan vallen voor de totaliteit van de vergoeding onder de regeling van de zachte landingsbanen voor zover de modaliteiten van voornoemd artikel 19, 82, 22°van het koninklijk besluit van 28 november 1969 worden gerespecteerd.

ARTIKEL 5 - Duur

Deze CAO is gesloten voor bepaalde duur. Zij treedt in werking op 01/01/2019 en eindigt op 31/12/2020.

Deze CAO zal worden neergelegd ter griffie van de Algemene Directie Collectieve

Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

PC 116
