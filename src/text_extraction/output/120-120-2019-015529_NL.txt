Neerlegging-Dépôt: 18/12/2019 Regist.-Enregistr.: 06/02/2020 N°: 156931/C0/120

PARITAIR COMITÉ VOOR DE TEXTIELNIJVERHEID

COLLECTIEVE ARBEIDSOVEREENKOMST VAN 16 DECEMBER 2019 BETREFFENDE DE KRACHTLIJNEN OMTRENT DE INRICHTING VAN EEN

SOCIAAL SECTORAAL AANVULLEND PENSIOENSTELSEL MET INGANG VAN 1 JANUARI 2021

Gelet op de wet van 28 april 2003 betreffende de aanvullende pensioenen en het belastingstelsel van die pensioenen en van sommige aanvullende voordelen inzake sociale zekerheid (hierna “de Wet Aanvullende Pensioenen” of “WAP”;

Gelet op de wet van 5 mei 2014 tot wijziging van het rustpensioen en het overlevingspensioen en tot invoering van de overgangsuitkering in de pensioenregeling voor werknemers en houdende geleidelijke opheffing van de verschillen in behandeling die berusten op het onderscheid tussen werklieden en bedienden inzake aanvullende pensioenen, die de WAP heeft gewijzigd (hierna “de wet van 5 mei 2014”);

Gelet op het koninklijk besluit van 14 november 2003 tot uitvoering van de wet van 28 april 2003 betreffende de aanvullende pensioenen en het belastingstelsel van die pensioenen en van sommige

aanvullende voordelen inzake sociale zekerheid;

Gelet op het koninklijk besluit van 14 november 2003 tot vaststelling van de solidariteitsprestaties verbonden met de sociale aanvullende pensioenstelsels (hierna “KB Solidariteit”);

Gelet op koninklijk besluit van 14 november 2003 tot vaststelling van de regels inzake de financiering en het beheer van de solidariteitstoezegging (hierna “KB Financiering en Beheer Solidariteit”);

Gelet op de algemene nationale collectieve arbeidsovereenkomst van 2 juli 2019, met registratienummer 153633/CO/120.

WORDT TUSSEN

Algemeen Christelijk Vakverbond;

Algemene Centrale ABVV;

Algemene Centrale der Liberale Vakbonden van België enerzijds, EN

FEDUSTRIA, federatie van textiel- hout en meubelindustrie anderzijds,

HET VOLGENDE OVEREENGEKOMEN

HOOFDSTUK I. TOEPASSINGSGEBIED Artikel 1 $1 Deze collectieve arbeidsovereenkomst is van toepassing op alle werkgevers die onder de bevoegdheid vallen van het Paritair Comité voor de textielnijverheid (PC 120) en op de arbeiders die ze tewerkstellen, met uitzondering van de ondernemingen en de erin tewerkgestelde arbeiders die onder de bevoegdheid vallen van de paritaire subcomités voor textiel Verviers (PSC 120.01) en voor de Jute (PSC 120.03). |

$2 Met “arbeiders” worden de mannelijke en vrouwelijke arbeiders bedoeld.

HOOFDSTUK |. KRACHTLIJNEN OMTRENT DE INVOERING VAN HET SECTORAAL AANVULLEND PENSIOENSTELSEL

Artikel 2 Invoering sectoraal aanvullend pensioenstelsel

In de algemene nationale collectieve arbeidsovereenkomst van 2 juli 2019 kwamen de sociale partners overeen om met ingang van í januari 2021 een sectoraal aanvullend pensioenstelsel in te richten voor de arbeiders van de textielsector (met uitsluiting van studenten en leerlingen). Overeenkomstig artikel 12 van de algemene nationale collectieve arbeidsovereenkomst van 2 juli 2019, worden in deze collectieve arbeidsovereenkomst de overeengekomen krachtlijnen verder uitgewerkt.

Na bespreking, hebben de ondertekenende partijen beslist om de timing zoals die werd opgenomen in artikel 12 van de algemene nationale collectieve arbeidsovereenkomst van 2 juli 2019 aan te passen, teneinde tijdig de ondernemingen die onder de bevoegdheid vallen van het Paritair Comité voor de textielnijverheid (PC 120) te informeren omtrent de invoering per 1 januari 2021 van het sectoraal aanvullend pensioenstelsel en de voorwaarden voor de uitsluiting uit het toepassingsgebied (zie het communicatieplan vermeld in artikel 11 van deze cao).

Daarnaast hebben de ondertekenende partijen beslist om de mogelijkheid van “opting-out” zoals vermeld in artikel 8 van de algemene nationale collectieve arbeidsovereenkomst van 2 juli 2019 niet te voorzien. Er zal enkel gebruik gemaakt worden van de techniek van “buiten toepassingsgebied" zoals verder uitgewerkt in artikel 9 van deze cao.

Artikel 3 Aanduiding sectorale inrichter

S1 Als inrichter van het sectoraal aanvullend pensioenstelsel wordt een nieuw fonds voor bestaanszekerheid opgericht (met als werknaam “Fonds voor Bestaanszekerheid - sectoraal aanvullend pensioen”).

S2 Het zal gaan om een multi-sectorale inrichter, die als gemeenschappelijke inrichter voor het sectoraal aanvullend pensioenstelsel voor de arbeiders en het sectoraal aanvullend pensioenstelsel voor de bedienden optreedt. Aangezien het Fonds voor Bestaanszekerheid - sectoraal aanvullend pensioen zal optreden voor meerdere paritaire comités zal het, in overeenstemming met de Wet Aanvullende Pensioenen, als uitsluitend doel de opbouw van aanvullende pensioenen hebben.

83 Overeenkomstig de Wet Aanvullende Pensioenen, zal de inhoud van de statuten van het Fonds voor Bestaanszekerheid - sectoraal aanvullend pensioen in identieke bewoordingen opgenomen worden in een collectieve arbeidsovereenkomst afgesloten binnen het Paritair Comité voor de textielnijverheid (PC 120) en een collectieve arbeidsovereenkomst afgesloten binnen het Paritair Comité voor de bedienden van de textielnijverheid (PC 214), die uiterlijk tegen 30 juni 2020 worden gesloten.

Artikel 4 Aanduiding pensioeninstelling

$1 Het beheer en de uitvoering van het sectoraal aanvullend pensioenstelsel (pensioentoezegging) worden overeenkomstig de Wet Aanvullende Pensioenen toevertrouwd aan een pensioeninstelling. In dit verband zal in de komende maanden worden onderzocht of er wordt geopteerd voor een verzekeraar, een eigen op te richten pensioenfonds (instelling voor bedrijfspensioenvoorziening of IBP) of een multisectorale IBP.

82 De aanduiding van de pensioeninstelling zal worden opgenomen in de collectieve arbeidsovereenkomst tot invoering van het sociaal sectoraal aanvullend pensioenstelsel, die zal worden gesloten binnen de termijn en volgens de modaliteiten voorzien in artikel 7.

Artikel 5 Type en inhoud van het sectoraal aanvullend pensioenstelsel

S1 Het sectoraal aanvullend pensioenstelsel dat met ingang van 1 januari 2021 wordt ingevoerd, zal van het type vaste bijdragen zijn. Het zal gaan om een sociaal aanvullend pensioenstelsel, waarbij een solidariteitsluik verbonden is aan de pensioentoezegging.

82 De verdere invulling van de pensioentoezegging zal tegen 30 april 2020 worden uitgewerkt en zal vervolgens worden vastgelegd in het pensioenreglement.

83 Het solidariteitsluik zal overeenkomen met 4,4% van de bijdragen voor de pensioentoezegging. De verdere invulling van dit solidariteitsluik (o.a. vaststelling van de solidariteitsprestaties, beheer) zal tegen 30 april 2020 worden uitgewerkt, in overeenstemming met het KB Solidariteit en het KB Financiering en Beheer Solidariteit, en zal vervolgens worden vastgelegd in het solidariteitsreglement.

Tegen 30 april 2020 zal worden bekeken of het beheer en de uitvoering van het solidariteitsluik wordt toevertrouwd aan het Fonds voor Bestaanszekerheid voor de textielnijverheid, hetzij (gedeeltelijk) aan een derde partij.

Artikel 6 Financiering van het sectoraal aanvullend pensioenstelsel

81 De financiering van het sectoraal aanvullend pensioenstelsel zal gebeuren via een heroriëntering van 1,20 procentpunt van de bestaande patronale bijdrage verschuldigd aan het Fonds voor Bestaanszekerheid voor de textielnijverheid. Deze heroriëntering zal uitwerking hebben vanaf 1 januari 2020 (d.w.z. op de lonen betaald vanaf 1 januari 2020).

Deze geheroriënteerde 1,20 procentpunt patronale bijdrage wordt opgesplitst in: -__een pensioenbijdrage gelijk aan 1 procentpunt; en - een bijdrage van 0,20 procentpunt ter dekking van het solidariteitsluik, de beheerskosten en de bijzondere RSZ-bijdrage van 8,86% verschuldigd op de pensioenbijdrage.

82 De geheroriënteerde 1,20 procentpunt patronale bijdrage, vermeld in artikel 6 81, wordt in naam en voor rekening van het Fonds voor Bestaanszekerheid - sectoraal aanvullend pensioen geïnd door of in opdracht van het Fonds voor Bestaanszekerheid voor de textielnijverheid bij de ondernemingen bedoeld in artikel 1 81 van deze collectieve arbeidsovereenkomst. Hiertoe wordt een overeenkomst opgesteld tussen het Fonds voor Bestaanszekerheid - sectoraal aanvullend pensioen en het Fonds voor Bestaanszekerheid voor de textielnijverheid, waarin de afspraken omtrent de inning en doorstorting worden vastgelegd.

83 Op basis van de geheroriënteerde 1,20 procentpunt patronale bijdrage zoals bepaald in artikel 681, zal in de loop van 2021 een startpremie worden gestort op de individuele rekeningen van de aangeslotenen die in de loop van 2020 tewerkgesteld werden door een werkgever zoals bedoeld in artikel 1 én ook op 1 april 2021 in dienst zijn van een werkgever zoals bedoeld in artikel 1, gelijk aan 1% van het brutoloon onderworpen aan de gewone RSZ-bijdragen (pensioengrondslag) van 2020.

Artikel 7 Cao tot invoering van het sociaal sectoraal aanvullend pensioenstelsel

S1 De collectieve arbeidsovereenkomst tot invoering van het sociaal sectoraal aanvullend pensioenstelsel wordt uiterlijk tegen 30 juni 2020 gesloten. Deze collectieve arbeidsovereenkomst zal het pensioenreglement en het solidariteitsreglement omvatten en onder meer de regels inzake het beheer van het sociaal sectoraal aanvullend pensioenstelsel en de keuze van de pensioeninstelling en de solidariteitsinstelling.

S2 De collectieve arbeidsovereenkomst tot invoering van het sociaal sectoraal aanvullend pensioenstelsel zal van onbepaalde duur zijn. De algemeenverbindendverklaring door de Koning zal worden gevraagd.

83 De collectieve arbeidsovereenkomst tot invoering van het sociaal sectoraal stelsel zal voorzien dat voorafgaandelijk aan de opzegging ervan het Paritair comité voor de textielnijverheid (PC 120) de beslissing moet nemen om het sociaal sectoraal aanvullend pensioenstelsel op te heffen, en dit met een bijzondere meerderheid van 80 % van de stemmen van de leden die de werkgevers vertegenwoordigen en 80 % van de stemmen van de leden die de werknemers vertegenwoordigen.

84 De collectieve arbeidsovereenkomst tot invoering van het sociaal sectoraal aanvullend pensioenstelsel zal uitdrukkelijk vermelden dat zij werd gesloten met toepassing van artikel 10 van de Wet Aanvullende Pensioenen, in uitvoering van de beslissing van de representatieve organisaties in het Paritair comité voor de textielnijverheid (PC 120) en dat zij als enig onderwerp de invoering van het sociaal sectoraal aanvullend pensioenstelsel heeft.

Artikel 8 Pensioen- en solidariteitsreglement

81 De regels omtrent de pensioentoezegging worden vastgelegd in het pensioenreglement dat zal worden uitgewerkt tegen 30 april 2020 en vervolgens zal worden opgenomen in de collectieve arbeidsovereenkomst tot invoering van het sociaal sectoraal aanvullend pensioenstelsel, die zal worden gesloten binnen de termijn en volgens de modaliteiten voorzien in artikel 7.

82 De regels omtrent het solidariteitsluik worden vastgelegd in het solidariteitsreglement dat zal worden uitgewerkt tegen 30 april 2020 en vervolgens zal worden opgenomen in de collectieve

arbeidsovereenkomst tot invoering van het sociaal sectoraal aanvullend pensioenstelsel, die zal worden gesloten binnen de termijn en volgens de modaliteiten voorzien in artikel 7.

Artikel 9 Uitsluiting uit het toepassingsgebied

81 De ondernemingen die onder de bevoegdheid vallen van het Paritair Comité voor de textielnijverheid (PC 120) en die op een later door de ondertekenende partijen te bepalen referentiedatum (gelegen voor 1 januari 2021) aantonen dat zij voorzien in een aanvullend pensioenstelsel op ondernemingsniveau dat op 1 januari 2021 minstens gelijkwaardig is aan het sectoraal aanvullend pensioenstelsel, kunnen worden uitgesloten uit het toepassingsgebied van de collectieve arbeidsovereenkomst tot invoering van het sociaal sectoraal stelsel die zal worden gesloten binnen de termijn en volgens de modaliteiten voorzien in artikel 7.

Daarnaast kunnen ook de ondernemingen die op of na 1 januari 2021 (invoering van het sectoraal aanvullend pensioenstelsel) voor het eerst onder de bevoegdheid vallen van het Paritair Comité voor de textielnijverheid (PC 120) naar aanleiding van hun oprichting of ten gevolge van een juridische wijziging zoals o.a. een fusie, een splitsing of een overname, worden uitgesloten uit het toepassingsgebied van de collectieve arbeidsovereenkomst tot invoering van het sociaal sectoraal stelsel die zal worden gesloten binnen de termijn en volgens de modaliteiten voorzien in artikel 7, op voorwaarde dat zij aantonen dat zij voorzien in een aanvullend pensioenstelsel op ondernemingsniveau dat minstens gelijkwaardig is aan het sectoraal aanvullend pensioenstelsel.

82 De ondernemingen die op basis van artikel 9 $1 zijn uitgesloten uit het toepassingsgebied van de collectieve arbeidsovereenkomst tot invoering van het sociaal sectoraal stelsel, kunnen nadien op eender welk moment beslissen om voor de toekomst toch deel te nemen aan het sociaal sectoraal stelsel. Zij dienen hiertoe hun wens tot deelname aan het sociaal sectoraal stelsel te melden aan het Fonds voor Bestaanszekerheid - sectoraal aanvullend pensioen (de inrichter), volgens de modaliteiten die zullen worden vastgelegd in de collectieve arbeidsovereenkomst betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel, zoals voorzien in artikel 9 83. Deze collectieve arbeidsovereenkomst zal eveneens vastleggen wanneer deze deelname aan het sociaal sectoraal pensioen zal ingaan.

$5De voorwaarden en modaliteiten die moeten worden vervuld om uitgesloten te worden en te blijven uit het toepassingsgebied, zullen tegen 30 april 2020 worden uitgewerkt en vervolgens worden vastgelegd in een aparte collectieve arbeidsovereenkomst betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel.

Artikel 10 WAP-rendementsgarantie

S1 In het kader van een pensioenstelsel van het type vaste bijdragen, legt artikel 24 82 van de Wet Aanvullende Pensioenen een minimum rendementsgarantie op voor de patronale pensioenbijdragen (hierna “WAP-rendementsgarantie”). De rentevoet voor het berekenen van de WAPrendementsgarantie is flexibel en wordt elk jaar vastgesteld, rekening houdend met een minimumgrens van 1,75% en een maximumgrens van 3,75%. Voor 2019 is deze gelijk aan 1,75%. Het is de inrichter (Fonds voor Bestaanszekerheid - sectoraal aanvullend pensioenstelsel) die verantwoordelijk is voor deze WAP-rendementsgarantie die moet worden gegarandeerd op het moment van de individuele overdracht van de verworven reserves door de aangeslotenen na uittreding, op het moment van

5

pensionering of wanneer de prestaties verschuldigd zijn, of op het moment van opheffing van het sectoraal aanvullend pensioenstelsel.

82 In dit kader zal vanuit de reserves van het Fonds voor Bestaanszekerheid voor de textielnijverheid jaarlijks een buffer aangelegd worden ten belope van het verschil tussen de bedragen inschreven op de individuele rekeningen van de aangeslotenen bij de pensioeninstelling en deze bedragen aangevuld tot de WAP-rendementsgarantie. In de collectieve arbeidsovereenkomsten vermeld in artikel 3 83 ter oprichting van het Fonds voor Bestaanszekerheid - sectoraal aanvullend pensioen en in de collectieve arbeidsovereenkomst tot invoering van het sociaal sectoraal aanvullend pensioenstelsel, die zal worden gesloten binnen de termijn en volgens de modaliteiten voorzien in artikel 7, zullen de verdere modaliteiten omtrent de aanwending van deze buffer worden uitgewerkt.

Artikel 11 Communicatie

Uiterlijk tegen 30 april 2020 zullen de ondertekenende partijen een communicatieplan uitwerken om de ondernemingen die onder de bevoegdheid vallen van het Paritair Comité voor de textielnijverheid (PC 120) te informeren omtrent de invoering per í januari 2021 van het sectoraal aanvullend pensioenstelsel en de voorwaarden voor de uitsluiting uit het toepassingsgebied (cf. artikel 9).

De ondertekenende partijen achten het immers van groot belang dat deze ondernemingen goed geïnformeerd zijn omtrent de inhoud en de modaliteiten van het sectoraal aanvullend pensioenstelsel dat per 1 januari 2021 wordt ingevoerd, om hiermee rekening te kunnen houden in het kader van de verplichte harmonisatie van de aanvullende pensioenen voor arbeiders en bedienden, opgelegd door de wet van 5 mei 2014, indien zij ook bedienden tewerkstellen.

Artikel 12 Timing - stappenplan

De ondertekenende partijen komen overeen dat de verschillende stappen en acties vermeld in deze collectieve arbeidsovereenkomst voorbereid worden in de daartoe opgericht sectorale werkgroep, die in dit kader een stappenplan zal uitwerken rekening houdend met de timing vermeld in deze collectieve arbeidsovereenkomst.

HOOFDSTUK Ill. DUUR VAN DE OVEREENKOMST Artikel 13 S1 Deze overeenkomst treedt in werking op 1 januari 2020 en is van onbepaalde duur.

82 Deze collectieve arbeidsovereenkomst kan opgezegd worden door elk van de ondertekenende partijen mits inachtneming van een opzeggingstermijn van drie maanden per aangetekend schrijven

ss

aan de voorzitter van het paritair comité en aan elk van de andere ondertekenende partijen.

HOOFDSTUK IV. ALGEMEEN VERBINDEND VERKLARING

Artikel 14 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Gedaan te Gent op 16 december 2019

Algemeen Christelijk Vakverbond Algemene Centrale ABVV

Mevr. Vinciane Mortier Dhr. Elie Verplancken

Algemene Centrale der FEDUSTRIA, federatie van de textiel-, Liberale Vakbonden van België hout- en meubelindustrie

Dhr. Bart De Grock Dhr. Marc Blomme
