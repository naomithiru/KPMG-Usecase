Paritair Comité voor de non-ferro metalen

Collectieve arbeidsovereenkomst van 5 juli 2019

Tewerkstelling en opleiding van risicogroepen

Artikel 1. Deze collectieve arbeidsovereenkomst is van toepassing op de ondernemingen die ressorteren onder het Paritair Comité voor de non-ferro metalen en op de werklieden die zij tewerkstellen.

Onder “werklieden” wordt verstaan: de werklieden en de werksters.

Art. 2. In toepassing van titel XIIl, hoofdstuk VIII, afdeling 1 van de wet van 27 december 2006 houdende diverse bepalingen (l) en het Koninklijk besluit van 19 februari 2013 storten de ondernemingen in 2019 en 2020, binnen de maand na het verstrijken van elk kwartaal, 0,10 pct. van de brutolonen van de werklieden aan 108 pct. van het verlopen kwartaal op de rekening van de VZW “Tewerkstellings- en opleidingsfonds voor de arbeiders van de non-ferro sector’, ter ondersteuning van tewerkstellings- en opleidingsinitiatieven ten gunste van de risicogroepen.

Art. 3. De Raad van Bestuur van de VZW “Tewerkstellings- en opleidingsfonds voor de arbeiders van de non-ferro sector” beslist over de aanwending van de gestorte bijdragen in functie van de financiële middelen en van de gevraagde tegemoetkomingen van de ondernemingen.

Art. 4. 8 1. Als tewerkstellings- en opleidingsinitiatieven voor risicogroepen, kunnen onder meer volgende maatregelen worden genomen:

- Aanwerving mits opleiding van personen behorende tot de risicogroepen zoals hierna beschreven in 8 2;

-___Projecten van alternerend leren en werken;

- Positieve acties voor vrouwen;

- Opleiding van en reclasseringsinitiatieven ten voordele van personen behorend tot risicogroepen, zoals hierna beschreven in 8 2.

8 2. Onder “risicogroepen” wordt onder meer verstaan: - Deeltijds leerplichtigen; hieronder wordt

verstaan jongeren van 16 tot 18 jaar die deeltijds school lopen en deeltijds werken;

- Laaggeschoolde werklozen; hieronder wordt verstaan werklozen met een scholingsgraad van maximum hoger secundair onderwijs;

- __ Langdurig werklozen; hieronder wordt verstaan werklozen die minstens één jaar werkloos zijn;

- Oudere werklozen; hieronder wordt verstaan werklozen van 45 jaar en ouder;

-__ Werklozen die betrokken zijn bij tewerkstellingsprojecten van de overheid;

- Werkzoekenden die bij het “Vlaams Fonds voor Sociale Integratie van personen met een handicap / Fonds communautaire pour l'intégration sociale et professionnelle des handicapés" zijn ingeschreven;

- Werkzoekenden die geen werkloosheids- of onderbrekingsuitkeringen genieten en die in de laatste drie jaar geen beroepsactiviteit hebben verricht;

-  Bestaansminimumtrekkers;

- Migranten;

- Werknemers van 45 jaar en ouder of met een scholingsgraad van maximum hoger secundair onderwijs en die aan een nieuwe functie of installatie moeten aangepast worden ingevolge een reorganisatie, herstructurering of de invoering van nieuwe technologie;

- Pas afgestudeerde jongeren of jongeren van minder dan 30 jaar na het verstrijken van de startbaanovereenkomst van minstens 12 maanden of na het verstrijken van opeenvolgende startbaanovereenkomsten die een totale duurtijd hebben van minstens 12 maanden;

- Werknemers waarvan het ontslag in het kader van een herstructurering werd of kan worden — vermeden;

- De risicogroepen voorzien in het Koninklijk Besluit van 19 februari 2013 tot uitvoering van artikel 189, vierde lid van de wet van 27 december 2006 houdende diverse bepalingen (Belgisch Staatsblad 8 april 2013), gespecifieerd in artikel 5 van onderhavige collectieve arbeidsovereenkomst.

8 3. De sectorale definitie van de risicogroepen (zie artikel 4. 8 2.) zal om de twee jaar geëvalueerd worden.

Art. 5. 0.05 pct. van de loonmassa dient te worden voorbehouden aan één of meerdere van volgende risicogroepen :

1.

de werknemers van minstens 50 jaar oud die in de sector werken;

de werknemers van minstens 40 jaar oud die in de sector werken en bedreigd zijn met ontslag:

a) hetzij doordat hun arbeidsovereenkomst

b)

werd opgezegd en de opzeggingstermijn loopt;

hetzij doordat zij tewerkgesteld zijn in een onderneming die erkend is als onderneming in moeilijkheden of in herstructurering;

hetzij doordat zij tewerkgesteld zijn in een onderneming waar een collectief ontslag werd aangekondigd;

de niet-werkenden en de personen die sinds minder dan een jaar werken en niet-werkend waren op het ogenblik van hun indiensttreding. Onder niet-werkenden wordt verstaan:

a)

b)

f)

de langdurig werkzoekenden, zijnde de personen in het bezit zijn van een werkkaart, bedoeld in artikel 13 van het koninklijk besluit van 19 december 2001 tot bevordering van de tewerkstelling van langdurig werkzoekenden;

de uitkeringsgerechtigde werklozen;

de werkzoekenden die laaggeschoold of erg laaggeschoold zijn in de zin van artikel 24 van de wet van 24 december 1999 ter bevordering van de tewerkstelling;

de herintreders, zijnde de personen die zich na een onderbreking van minstens één jaar terug op de arbeidsmarkt begeven;

de personen die gerechtigd zijn op maatschappelijke integratie in toepassing van de wet van 26 mei 2002 betreffende het recht op maatschappelijke integratie en personen die gerechtigd zijn op maatschappelijke hulp in toepassing van de organieke wet van 8 juli 1976 betreffende de openbare centra voor maatschappelijk welzijn;

de werknemers die in het bezit zijn van een verminderingskaart herstructureringen in de zin van het koninklijk besluit van 9 maart 2006 betreffende het activerend beleid bij herstructureringen;

g) de werkzoekenden die niet de nationaliteit van een lidstaat van de Europese Unie bezitten, of van wie minstens één van de ouders deze nationaliteit niet bezit of niet bezat bij overlijden, of van wie minstens twee van de grootouders deze nationaliteit niet bezitten of niet bezaten bij overlijden;

de personen met een verminderde arbeidsgeschiktheid, namelijk:

a) de personen die voldoen aan de voorwaarden om ingeschreven te worden in een regionaal agentschap voor personen met een handicap;

b) de personen met een definitieve arbeidsongeschiktheid van minstens 33 pct;

c) de personen die voldoen aan de medische voorwaarden om recht te hebben op een inkomensvervangende of een integratietegemoetkoming ingevolge de wet van 27 februari 1987 op de tegemoetkomingen aan personen met een handicap;

d) de personen die als doelgroepwerknemer tewerkgesteld zijn of waren bij een werkgever die valt onder het toepassingsgebied van het Paritair Comité voor de beschutte en de sociale werkplaatsen;

e) de gehandicapte die het recht op verhoogde kinderbijslag opent op basis van een lichamelijke of geestelijke ongeschiktheid van minstens 66 pct;

f) de personen die in het bezit zijn van een attest afgeleverd door de Algemene Directie Personen met een Handicap van de Federale Overheidsdienst Sociale Zekerheid voor het verstrekken van sociale en fiscale voordelen;

g) de persoon met een invaliditeitsuitkering of een uitkering voor arbeidsongevallen of beroepsziekten in het kader van programma's tot werkhervatting;

de jongeren die nog geen 26 jaar oud zijn en opgeleid worden, hetzij in een stelsel van alternerend leren, hetzij in het kader van een individuele beroepsopleiding in een onderneming, bedoeld in artikel 27, 6° van het koninklijk besluit van 25 november 1991 houdende de werkloosheidsreglementering, hetzij in het kader van een instapstage, bedoeld in artikel 36quater van hetzelfde koninklijk besluit van 25 november 1991.

Art. 6. Van de in artikel 5 bedoelde inspanning moet minstens de helft besteed worden aan initiatieven ten voordele van één of meerdere van de volgende groepen:

- de in artikel 5, 5° bedoelde jongeren

- de in artikel 5, 3° en 4°, bedoelde personen die nog geen 26 jaar zijn.

Art. 7. Deze collectieve arbeidsovereenkomst heeft uitwerking met ingang van 1 juli 2019 en treedt buiten werking op 30 juni 2021.

Deze collectieve arbeidsovereenkomst vervangt de collectieve arbeidsovereenkomst van 1 april 2019 betreffende de tewerkstelling en opleiding van risicogroepen (registratienummer: 151.587/CO/105).
