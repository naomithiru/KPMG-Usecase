Neerlegging-Dépôt: 29/10/2020 Regist.-Enregistr.: 26/11/2020 N°: 162105/C0/113

PARITAIR COMITÉ VOOR HET CERAMIEKBEDRIJF (PC 113)

Collectieve arbeidsovereenkomst van 14/10/2020 betreffende de invoering, van 01/01/2021 tot 30/06/2021, van een stelsel van werkloosheid met bedrijfstoeslag vanaf 59 jaar (stelsel 33/20 — zwaar beroep)

ARTIKEL 1 : TOEPASSINGSGEBIED

Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor het ceramiekbedrijf ressorteren (PC 113), met uitzondering van de ondernemingen die ressorteren onder het Paritair Subcomité voor de pannenbakkerijen (PC 113.04).

Met “werknemers” worden bedoeld: de arbeiders en de arbeidsters.

ARTIKEL 2

De huidige CAO wordt gesloten ter uitvoering van het KB van 03.05.2007 tot regeling van het stelsel van werkloosheid met bedrijfstoeslag (BS van 08.06.2007), zoals gewijzigd door de KB's van 28.12.2011, 20.09.2012, 30.12.2014, 30.01.2017, 08.10.2017 en 13.12.2017.

De huidige CAO wordt gesloten ter uitvoering van de volgende CAO's gesloten binnen de Nationale Arbeidsraad (NAR):

- nr. 138 van 23 april 2019 tot vaststelling, voor de periode van 1 januari 2021 tot 30 juni 2021, van de voorwaarden voor de toekenning van een bedrijfstoeslag in het kader van het stelsel van werkloosheid met bedrijfstoeslag voor sommige oudere werknemers die worden ontslagen en die 20 jaar hebben gewerkt in een regeling van nachtarbeid, die hebben gewerkt in een zwaar beroep of die hebben gewerkt in het bouwbedrijf en arbeidsongeschikt zijn;

- nr. 139 van 23 april 2019 tot vaststelling op interprofessioneel niveau, voor de periode 2021-2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers die worden ontslagen en die 20 jaar hebben gewerkt in een regeling van nachtarbeid, die hebben gewerkt in een zwaar beroep of die hebben gewerkt in het bouwbedrijf en arbeidsongeschikt zijn.

ARTIKEL 3

Overeenkomstig de bepalingen van artikel 3, 81 van het KB van 03.05.2007 en onder voorbehoud van eventuele aanpassingen aangebracht aan deze reglementering, wordt een recht op bedrijfstoeslag voor het conventioneel stelsel van werkloosheid (SWT) toegekend, voor werknemers die worden ontslagen (behalve in geval van dringende reden) en die cumulatief aan de volgende voorwaarden voldoen:

— recht hebben op wettelijke werkloosheidsuitkeringen; _ ontslagen worden, tenzij om dringende reden, tussen 1 januari 2021 en 30 juni 2021; : de leeftijd van 59 jaar hebben bereikt uiterlijk op het ogenblik van het einde van de arbeidsovereenkomst en uiterlijk op 30 juni 2021; — uiterlijk op het ogenblik van het einde van de arbeidsovereenkomst een beroepsloopbaan van 33 jaar als loontrekkende kunnen bewijzen; — op het ogenblik van het einde van de arbeidsovereenkomst, e ofwel minimaal 20 jaar hebben gewerkt in een arbeidsregeling zoals bedoeld in artikel 1 van de CAO nr. 46 van 23.03.1990 betreffende de begeleidingsmaatregelen voor ploegenarbeid met nachtprestaties (minstens 75 nachten per jaar);

e ofwel hebben gewerkt in het kader van een zwaar beroep: 1° gedurende minstens 5 jaar, gerekend van datum tot datum, in de loop van de laatste 10 kalenderjaren, gerekend van datum tot datum, voor het einde van de arbeidsovereenkomst; 2° gedurende minstens 7 jaar, gerekend van datum tot datum, in de loop van de laatste 15 kalenderjaren, gerekend van datum tot datum, voor het einde van de arbeidsovereenkomst.

In toepassing van artikel 3, 81, 5de lid van het KB van 03/05/2007 tot regeling van het stelsel van werkloosheid met bedrijfstoeslag (BS 8 juni 2007) en artikel 2, 82, b) van de voormelde CAO nr. 138, wordt als zwaar beroep beschouwd:

e het werk in wisselende ploegen, meer bepaald de ploegenarbeid in minstens twee ploegen van minstens twee werknemers, die hetzelfde werk doen, zowel qua inhoud als qua omvang en die elkaar in de loop van de dag opvolgen zonder dat er een onderbreking is tussen de opeenvolgende ploegen en zonder dat de overlapping meer bedraagt dan één vierde van hun dagtaak, op voorwaarde dat de werknemer van ploegen alterneert;

e het werk in onderbroken diensten waarbij de werknemer permanent werkt in dagprestaties waarvan de begintijd en de eindtijd minstens 11 uur uit elkaar liggen met een onderbreking van minstens 3 uren en minimumprestaties van 7 uren. Onder permanent wordt verstaan dat de onderbroken dienst de gewone arbeidsregeling van de werknemer vormt en dat hij niet occasioneel in een dergelijke dienst wordt tewerkgesteld;

e _nachtarbeid zoals gedefinieerd in artikel 1 van de CAO nr. 46 van 23 maart 1990 en algemeen verbindend verklaard door het koninklijk besluit van 10 mei 1990.

ARTIKEL 4 Het nettoreferteloon wordt berekend op basis van de voltijdse arbeidsprestaties die de arbeider uitoefende vóór de aanvang van eventuele deeltijdse prestaties in het kader van het tijdskrediet

ARTIKEL 5

Voor de punten die niet worden geregeld in artikelen 2 en 3, en ook niet door de CAO's nr. 138 en 139, onder andere voor de berekeningsvoorwaarden, de procedure, de betalingsmodaliteiten van de bedrijfstoeslag, zijn de bepalingen van de CAO nr. 17 gesloten binnen de NAR van toepassing.

ARTIKEL 6 De aftrek van de persoonlijke sociale zekerheidsbijdragen voor de berekening van de bedrijfstoeslag wordt berekend op 100 pct. van het brutoloon.

ARTIKEL 7

De bedrijfstoeslag vormt in ieder geval een maximale tussenkomst van de onderneming; het bedrag van deze vergoeding wordt gekoppeld aan het indexcijfer van de consumptieprijzen, volgens de toepassingsmodaliteiten inzake de werkloosheidsuitkeringen. Bovendien wordt het bedrag van de toeslag jaarlijks door de Nationale Arbeidsraad herzien, op 1 januari, naargelang de algemene loonevolutie.

Elke andere tussenkomst toegekend aan de werknemers die genieten van een stelsel van werkloosheid met bedrijfstoeslag op grond van reglementaire, wettelijke of conventionele maatregelen, huidige of toekomstige, zal in vermindering komen van de werkgeverstussenkomst.

Het recht op bedrijfstoeslag ten laste van het bedrijf is gebonden aan de voorwaarde dat zij recht hebben en genieten van wettelijke werkloosheidsuitkeringen. De uitbetaling van de aanvullende vergoeding eindigt bij het overlijden van de rechthebbenden. De modaliteiten van de maandelijkse uitbetaling van de bedrijfstoeslag zullen worden bepaald door de directie, in overleg met de vakbondsafvaardiging en de betrokkenen. De werknemer in werkloosheid met bedrijfstoeslag is verplicht zijn bedrijf op de hoogte te houden van alle veranderingen inzake zijn statuut van werkloze met bedrijfstoeslag. Hij moet in het bijzonder:

e driemaandelijks het bewijs leveren dat hij werkloosheidsuitkeringen geniet;

e de onderneming op de hoogte stellen van de hervatting van beroepsbezigheid.

ARTIKEL 8 De werknemer die geniet van een stelsel van werkloosheid met bedrijfstoeslag zal vervangen worden volgens de wettelijke bepalingen.

ARTIKEL 9 Deze collectieve arbeidsovereenkomst wordt gesloten op sectoraal niveau, treedt in werking op 1 januari 2021 en houdt op van kracht te zijn op 31 december 2022.

Deze collectieve arbeidsovereenkomst vervangt de bepalingen van de collectieve arbeidsovereenkomst van 2 juli 2019, gesloten in het paritair comité voor het ceramiekbedrijf, betreffende de invoering, tussen 1 januari 2021 en 30 juni 2021, van een stelsel van werkloosheid met bedrijfstoeslag op 59 jaar (stelsel 33/20/zwaar beroep), nr. 155170/CO/113.
