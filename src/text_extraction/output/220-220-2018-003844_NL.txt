Paritair Comité voor de bedienden uit de voedingsnijverheid

Collectieve arbeidsovereenkomst van 26 maart 2018 betreffende de betaling van een aanvullende

vergoeding op de werkloosheidsuitkeringen na beëindiging van de

arbeidsovereenkomst door medische overmacht

Hoofdstuk 1 - Toepassingsgebied

Art. 1. 8 1. Deze collectieve arbeidsovereenkomst is van toepassing op de werkgevers en op de bedienden van de voedingsnijverheid.

S 2. Met "bedienden" worden de mannelijke en vrouwelijke bedienden bedoeld.

Hoofdstuk II - Aanvullende vergoeding boven de arbeidsongeschiktheids- of werkloosheidsuitkering

Art. 2. Na beëindiging van de arbeidsovereenkomst wegens medische overmacht, ontvangen de bedienden, boven de werkloosheidsuitkeringen waarop zij recht hebben, een aanvullende vergoeding ten laste van de werkgever.

Art. 3. De aanvullende vergoeding bedraagt € 10,87 per dag gedekt door een werkloosheidsuitkering.

Art. 4. Deze aanvullende vergoeding is verschuldigd voor de dagen van werkloosheid na het einde van de arbeidsovereenkomst tijdens een periode gelijk aan één week per volledig jaar anciënniteit.

Hoofdstuk III - Looptijd van de overeenkomst

Art. 5. Deze collectieve arbeidsovereenkomst treedt in werking op 1 januari 2018.

Deze collectieve  arbeidsovereenkomst vervangt de collectieve arbeidsovereenkomst van 14 september 2015 betreffende de betaling van een aanvullende vergoeding na beëindiging van de arbeidsovereenkomst door medische overmacht, algemeen verbindend verklaard bij koninklijk besluit van 25 maart 2016 (Belgisch Staatsblad van 11 april 2016) en geregistreerd onder nummer 130022/CO/220.

Deze collectieve arbeidsovereenkomst wordt gesloten voor onbepaalde duur. Zij kan door elk der ondertekenende partijen worden opgezegd mits een opzegging van zes maanden, gericht per aangetekende brief aan de voorzitter van het Paritair Comité voor de bedienden uit de voedingsnijverheid en aan de erin vertegenwoordigde organisaties.
