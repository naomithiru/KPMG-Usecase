PARITAIR SUBCOMITÉ VOOR DE TERUGWINNING VAN ALLERLEI PRODUCTEN

Collectieve arbeidsovereenkomst van 14 april 2020

WIJZIGING EN COÖRDINATIE VAN DE COLLECTIEVE ARBEIDSOVEREENKOMST BETREFFENDE DE INSTELLING VAN EEN SOCIAAL.

FONDS

Artikel 1. Deze collectieve arbeidsovereenkomst is van toepassing op de werkgevers, arbeiders en arbeidsters van de ondernemingen die ressorteren onder de bevoegdheid van het Paritair Subcomité voor de terugwinning van allerlei producten.

Onder "arbeiders" wordt verstaan: de mannelijke en vrouwelijke werklieden.

Art. 2. Het Paritair Subcomité voor de terugwinning van allerlei producten besluit, bij toepassing van de wet van 7 januari 1958, betreffende de Fondsen voor bestaanszekerheid, een Fonds voor bestaanszekerheid op te richten, waarvan de statuten hierna zij vastgelegd.

Art. 3. Deze collectieve arbeidsovereenkomst treedt in werking op 1 juli 2020 en wordt gesloten voor een onbepaalde tijd.

Zij kan worden opgezegd mits een opzegging van zes maand, bij een ter post aangetekende brief, gericht aan de voorzitter van het Paritair Subcomité voor de terugwinning van allerlei producten, ingaande op de eerste dag van het burgerlijk kwartaal dat volgt op de opzeg ging. Art. 4. Deze collectieve arbeidsovereenkomst vervangt de collectieve arbeidsovereenkomst van 26 november 2019 (registratienummer 155980/C0/142.04) betreffende instelling van een Fonds voor bestaanszekerheid.

Art. 5 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.

PSC 142.04 - Terugwinning van allerlei producten Wijziging en coördinatie instelling sociaal fonds Bekrachtigd op 14.04.20

GECOÖRDINEERD STATUTEN HOOFDSTUK | : Benaming, zetel doel, duur Artikel 1. Met ingang van 1 januari 2005 wordt een Fonds voor bestaanszekerheid opgericht, genaamd “Sociaal Fonds voor de ondernemingen voor de terugwinning van allerlei producten”, verder het Fonds genoemd. Art. 2. De maatschappelijke zetel van het Fonds is gevestigd in Buro & Design Center, gelegen te 1020 Brussel, Esplanade 1 bus 87. Hij kan bij beslissing van het Paritair Subcomité voor de terugwinning van allerlei producten (142.04), naar elke andere plaats in België worden overgebracht Art. 3. Het fonds heeft tot doel:

1. de inning en de invordering van de bijdragen ten laste van de in artikel 5 bedoelde werkgevers;

2. de toekenning en de uitkering van aanvullende sociale voordelen;

3. de bevordering van de tewerkstelling en de vorming van risicogroepen. Art. 4. Het fonds wordt voor onbepaalde duur opgericht.

HOOFDSTUK Il. - Toepassingsgebied Art. 5. Deze statuten zijn van toepassing op:

a) de werkgevers die ressorteren onder het Paritair Subcomité voor de terugwinning van allerlei producten;

b) de werklieden die zij tewerkstellen in de onder a) bedoelde ondernemingen.

Onder werklieden wordt verstaan de werklieden en werksters, tenzij anders bepaald.

HOOFDSTUK III. - Rechthebbenden en modaliteiten van toekenning en uitkering

Art. 6. 8 1. Bij collectieve arbeidsovereenkomst gesloten in de PSC 142.04 - Terugwinning van allerlei producten

Wijziging en coördinatie instelling sociaal fonds Bekrachtigd op 14.04.20

schoot van het Paritair Subcomité voor de terugwinning van allerlei producten en algemeen verbindend verklaard bij koninklijk besluit, worden de voordelen bepaald die door het Sociaal Fonds zullen worden toegekend.

S 2. Initiatieven ter bevordering van de vorming en de tewerkstelling van risicogroepen onder de werknemers in uitvoering van de wettelijke bepalingen.

HOOFDSTUK IV : Beheer Art. 7. Het Fonds wordt beheerd door een raad van bestuur, paritair samengesteld uit vertegenwoordigers van de representatieve werkgevers- en werknemersorganisaties vertegenwoordigd in het Paritair Subcomité voor de terugwinning van allerlei producten.

Deze raad bestaat uit twaalf leden, hetzij zes vertegenwoordigers van de werkgevers en zes vertegenwoordigers van de werknemers.

De leden van de raad van bestuur worden door het Paritair Subcomité voor de terugwinning van allerlei producten benoemd op voordracht van de representatieve werknemers- en werkgeversorganisaties vertegenwoordigd in het Paritair Subcomité voor de terugwinning van allerlei producten.

Art. 8. Elk jaar duidt de raad van bestuur onder zijn leden een voorzitter en twee ondervoorzitters aan welke samen met de secretaris van het Fonds het beperkt beheerscomité uitmaken.

Het voorzitterschap wordt verzekerd door de werkgeversorganisatie.

De beide ondervoorzitters behoren tot de werknemersorganisaties.

Art. 9. De raad van bestuur wordt door zijn voorzitter vijftien dagen vooraf bijeengeroepen. De voorzitter is ertoe gehouden de raad ten minste tweemaal per jaar bijeen te roepen en telkens wanneer ten minste twee leden van de raad erom verzoeken.

De uitnodiging vermeldt de agenda.

De processen-verbaal worden de door de raad van bestuur aangeduide secretaris opgesteld en door de voorzitter van de vergadering ondertekend.

De uittreksels uit deze processen-verbaal worden door de voorzitter of twee bestuurders ondertekend.

Wanneer tot stemming moet overgegaan worden, dient

PSC 142.04 - Terugwinning van allerlei producten Wijziging en coördinatie instelling sociaal fonds Bekrachtigd op 14.04.20

een gelijk aantal leden van elke afvaardiging aan de stemming deel te nemen. Is het aantal ongelijk, dan onthoudt (onthouden)) zich het jongste lid (de jongste leden).

De raad kan slechts geldig beslissen over de op de agenda gestelde kwesties en in aanwezigheid van ten minste de helft van de leden die tot de werknemersafvaardiging en ten minste de helft van de leden die tot de werkgeversafvaardiging behoren.

De beslissingen worden met de meerderheid van stemgerechtigden genomen.

Art. 10. De raad van bestuur heeft tot taak het Fonds te beheren en alle maatregelen te treffen die voor zijn goede werking zijn vereist. Hij beschikt over de meest uitgebreide bevoegdheden inzake het bestuur en de leiding van het Fonds.

De raad van bestuur treedt in rechte op in naam van het Fonds, in navolging en op verzoek van de voorzitter of van een tot dat doel afgevaardigde bestuurder.

Voor al de andere handelingen dan deze waarvoor de raad bijzondere volmachten heeft verleend, zijn de gezamenlijke handtekeningen van vier beheerders (twee van werknemerszijde en twee van werkgeverszijde) vereist.

De verantwoordelijkheid van de beheerders beperkt zich tot de uitvoering van hun mandaat en zij gaan geen enkele persoonlijke verbintenis aan betreffende hun bestuur ten opzichte van de verplichtingen van het Fonds.

HOOFDSTUK V: Financiering Art. 11. Om de financiering van de in artikel 6 bedoelde voordelen te verzekeren beschikt het Fonds over de bijdragen welke door de bij artikel 5 a) bedoelde werkgevers verschuldigd zijn.

Art. 12. Het bedrag van de bijdrage wordt vastgesteld door het Paritair Subcomité voor de terugwinning van allerlei producten en bedraagt 2 pct. van de onbegrensde brutolonen voor het vierde trimester 2005 en 0,50 pct. vanaf 1 januari 2006.

Aan dit bedrag wordt toegevoegd:

- voor de periode van 1 januari 2008 tot en met 30 september 2008 een bijdrage gelijk aan 16,50pc. van de onbegrensde brutolonen;

- vanaf het vierde trimester 2008 een bijdrage gelijk aan 12,50 pct. van de onbegrensde brutolonen;

- vanaf 1 april 2015 tot en met 31 december 2015 een bijdrage gelijk aan 8,98 pct. van de onbe PSC 142.04 - Terugwinning van allerlei producten Wijziging en coördinatie instelling sociaal fonds Bekrachtigd op 14.04.20

grensde brutolonen;

- vanaf 1 januari 2016 tot en met 31 maart 2016 een bijdrage gelijk aan 8,36 pct. van de onbegrensde brutolonen;

- vanaf 1 april 2016 tot en met 31 december 2017 een bijdrage gelijk aan 9,86 pct. van de onbegrensde brutolonen;

- vanaf 1 januari 2018 tot en met 31 december 2018, een bijdrage gelijk aan 11,18 pct. van de onbegrensde brutolonen;

- vanaf 1 januari 2019 een bijdrage gelijk aan 10 pct. van de onbegrensde brutolonen,

- vanaf 1 juli 2020 tot en met 31 december 2020, een bijdrage gelijk aan 11 pct. van de onbegrensde brutolonen,

- vanaf 1 januari 2021, een bijdrage gelijk aan 10,5 pct. van de onbegrensde brutolonen

Deze bijdrage is specifiek voor de betaling van de eindejaarspremie via het Sociaal Fonds bestemd.

Een buitengewone bijdrage kan door de raad van bestuur worden vastgesteld, met bepaling van de inningsen verdelingsmodaliteiten. Deze buitengewone bijdrage moet het voorwerp uitmaken van een afzonderlijk collectieve arbeidsovereenkomst, bekrachtigd bij koninklijk besluit.

Art. 13. De inning en de invordering van de bijdragen worden door de Rijksdienst voor Sociale Zekerheid verzekerd, in toepassing van artikel 7 van de wet van 7 januari 1958 betreffende de Fondsen voor bestaanszekerheid.

HOOFDSTUK VI : Begroting, rekeningen Art. 14. Het boekjaar vangt aan op 1 januari en sluit af op 31 december. Nochtans zal het eerste boekjaar beginnen op 1 oktober 2005 om te eindigen op 31 december 2006.

Art. 15. Elk jaar, uiterlijk gedurende de maand december, wordt een budget voor het volgend jaar ter goedkeuring voorgelegd aan de raad van bestuur.

Art. 16. De rekeningen van het verstreken jaar worden op 31 december afgesloten. De raad van bestuur, evenals de door het Paritair Subcomité voor de terugwinning van allerlei producten aangeduide revisor of accountant, maken jaarlijks elk een schriftelijk verslag op betreffende de uitvoering van hun opdracht gedurende het verstreken jaar. De balans, samen met de hierboven bedoelde schriftelijke jaarverslagen, moeten elk jaar ter goedkeuring worden voorgelegd aan het Paritair Sub PSC 142.04 - Terugwinning van allerlei producten Wijziging en coördinatie instelling sociaal fonds Bekrachtigd op 14.04.20

comité voor de terugwinning van allerlei producten.

Art. 17. Het Fonds kan slechts bij éénparige beslissing van het Paritair Subcomité voor de terugwinning van allerlei producten worden ontbonden.

Dit laatste dient tegelijkertijd de vereffenaars te benoemen, hun bevoegdheden en hun bezoldiging vast te stellen en de bestemming van de activa van het Fonds te bepalen.

PSC 142.04 - Terugwinning van allerlei producten Wijziging en coördinatie instelling sociaal fonds Bekrachtigd op 14.04.20
