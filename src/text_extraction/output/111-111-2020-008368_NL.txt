Paritair comité

_ voor de metaal- machine- en elektrische bouw

Collectieve arbeidsovereenkomst van 18 mei 2020

Tijdelijke werkloosheid overmacht “Corona” en aanvulling bij de eindejaarspremie 2020

Artikel 1. Toepassingsgebied

Deze collectieve arbeidsovereenkomst is van toepassing op de werkgevers en de arbeiders van de ondernemingen welke ressorteren onder het Paritair Comité voor de metaal-, machine- en elektrische bouw, met uitzondering van de ondernemingen welke bruggen en metalen gebinten monteren.

De toepassing is beperkt tot die ondernemingen die een eindejaarspremie betalen in uitvoering van de sectorale regionale collectieve arbeidsovereenkomsten inzake eindejaarspremie, hierna genoemd de regionale regelingen.

Deze collectieve arbeidsovereenkomst is niet van toepassing op die ondernemingen die ondernemingseigen afspraken hebben gemaakt over de gelijkstelling van de periode tijdelijke werkloosheid overmacht “Corona” voor de eindejaarspremie.

Artikel 2. Aanvulling bij de eindejaarspremie

Voor alle dagen tijdelijke werkloosheid wegens overmacht “Corona” die niet gelijkgesteld worden voor de berekening van de eindejaarspremie in de regionale regelingen is de werkgever een aanvullende eindejaarspremie verschuldigd. l'été s bac: 0 hetretfele og ch vts ol engere peemie Nr dote,

Deze aanvulling bedraagt 7,50 euro per arbeidsdag waarop de werknemer tijdelijk werkloos was wegens overmacht “Corona”.

Deze aanvulling wordt beperkt tot maximaal 65 arbeidsdagen waarop de werknemer tijdelijk werkloos was wegens overmacht “Corona”. De arbeidsdagen die reeds gelijkgesteld worden in bestaande regionale regelingen worden in mindering gebracht op deze 65 arbeidsdagen.

Deze aanvulling dient gelijktijdig uitbetaald te worden met de eindejaarspremie.

(

Artikel 3. Deeltijdse werknemers

Voor deeltijdse werknemers wordt deze regeling pro rata toegepast. Het aantal uren tijdelijke werkloosheid worden daarvoor omgerekend naar voltijdse arbeidsdagen. Het maximum van 65 arbeidsdagen wordt verminderd in verhouding tot de deeltijdse arbeidsregeling.

Artikel 4. Aanrekening van aanvullende vergoedingen voor tijdelijke werkloosheid “Corona” toegekend op ondernemingsvlak op de aanvulling bij de eindejaarspremie

De aanvullende vergoedingen bij tijdelijke werkloosheid “Corona” toegekend op ondernemingsvlak bovenop de sectoraal verplichte aanvullende vergoedingen bij tijdelijke werkloosheid “Corona” worden aangerekend op de aanvulling bij de eindejaarspremie zoals voorzien in deze collectieve arbeidsovereenkomst.

Commentaar

Ondernemingen die aanvullende vergoedingen voor tijdelijke werkloosheid “Corona” toekennen, brengen deze vergoedingen in mindering op de aanvulling bij de eindejaarspremie.

Voorbeeld 1

Een onderneming die per arbeidsdag waarop de werknemer tijdelijk werkloos was wegens Corona een bijkomende aanvullende vergoeding betaald heeft van 5,00 euro zal bijgevolg nog een aanvulling bij de eindejaarspremie per arbeidsdag verschuldigd zijn van 7,50 euro - 5,00 euro, zijnde 2,50 euro per arbeidsdag waarop de werknemer tijdelijke werkloos was.

De ondernemingen die een aanvulling betalen op basis van het aantal uitkeringen voor tijdelijke werkloosheid (6-dagen regeling) brengen het totaal bijkomend uitbetaalde bedrag in mindering van de verschuldigde aanvulling bij de eindejaarspremie.

Voorbeeld 2

Een werknemer, werkzaam in een 5-dagenweek, is 22 arbeidsdagen tijdelijk werkloos geweest wegens Corona en ontving hiervoor 26 uitkeringen tijdelijke werkloosheid van zijn uitbetalingsinstelling. (6-dagen telling)

Als aanvullende eindejaarspremie is de werkgever een bedrag verschuldigd van 7,5 euro * 22 arbeidsdagen, zijnde 165 euro.

De werkgever kende reeds een aanvullende uitkering toe van 5 euro per uitkering, zijnde in totaal van 5*26 = 130 euro.

Dit bedrag wordt in mindering gebracht van de aanvullende eindejaarspremie.

Als aanvullende eindejaarspremie blijft een bedrag van 35 euro verschuldigd.

Artikel 5. Duur

Deze collectieve arbeidsovereenkomst wordt gesloten voor bepaalde duur vanaf 1 maart 2020 en loopt tot 31 december 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
