Paritair Comité voor het tuinbouwbedrijf

Collectieve arbeidsovereenkomst van 26 januari 2018

Tijdskrediet HOOFDSTUK 1. Toepassingsgebied

Artikel 1. 8 1. Deze collectieve overeenkomst is van toepassing op de werkgevers die ressorteren onder het Paritair Comité voor het tuinbouwbedrijf en op de door hen tewerkgestelde werknemers, met uitzondering van de werknemers bedoeld in artikel 8bis van het koninklijk besluit van

28 november 1969 tot uitvoering van de wet van 27 juni 1969 tot herziening van de besluitwet van 28 december 1944 betreffende de maatschappelijke zekerheid der arbeiders.

8 2. Met "werknemers" worden de mannelijke en vrouwelijke arbeiders bedoeld.

HOOFDSTUK II. Rechtsgrond

Art. 2. Deze collectieve arbeidsovereenkomst wordt gesloten in uitvoering van de collectieve arbeidsovereenkomst nr. 103 tot invoering van een stelsel van tijdskrediet, loopbaanvermindering en landingsbanen, gesloten in de Nationale Arbeidsraad op 27 juni 2012, gewijzigd door de collectieve arbeidsovereenkomsten nr. 103 bis van

27 april 2015 en nr. 103ter van 20 december 2016.

HOOFDSTUK [IL Gemotiveerd tijdskrediet

Art. 3. In uitvoering van artikel 4, $ 4 van de collectieve arbeidsovereenkomst nr. 103, zoals laatst gewijzigd op 20 december 2016, vanaf 1 april 2017 kunnen werknemers voltijds tijdskrediet of halftijdse loopbaanvermindering opnemen gedurende maximaal 36 maanden (motief opleiding) of maximaal 51 maanden (zorgmotieven) over de volledige beroepsloopbaan.

Art. 4. 8 1. De ondertekenende partijen komen overeen om de in artikel 16 van de collectieve arbeidsovereenkomst nr. 103 van de Nationale Arbeidsraad, zoals laatst gewijzigd op

20 december 2016, voorziene organisatieregels te behouden. In de ondernemingen met 50 en meer werknemers zullen de uit te werken voorkeursregeling en planning, het voorwerp uitmaken van een overleg in de ondernemingsraad en/of in het comité voor preventie en bescherming op het werk.

8 2. Wat de ondernemingen met minder dan

50 werknemers betreft, komen de ondertekenende partijen overeen om de volgende toepassingsregels te hanteren in verband met de 5 pct.-regel die is voorzien in artikel 16, $ 1 van de collectieve arbeidsovereenkomst nr. 103, zoals laatst gewijzigd op 20 december 2016 :

- de 5 pct.-regel wordt behouden;

- de werkgevers verbinden zich ertoe de regel met de nodige soepelheid en creativiteit toe te passen in hun onderneming en in de verschillende afdelingen met prioriteit aan aanvragen tot tijdskrediet omwille van gegronde redenen;

- voor zover er zich in een concreet geval een praktische moeilijkheid zou stellen, kan de meest gerede partij dit dossier voorleggen aan het verzoeningscomité van het Paritair Comité voor het tuinbouwbedrijf,

De 5 pct.-drempel kan in de ondernemingen verhoogd worden via ondernemings-collectieve arbeidsovereenkomst of via het arbeidsreglement.

8 3. De in het huidig artikel vermelde drempel van 50 werknemers wordt berekend zoals voorzien in de berekeningsregels inzake de organisatie van de sociale verkiezingen.

HOOFDSTUK IV. Geldigheid - Duur

Art. 5. Deze collectieve arbeidsovereenkomst treedt in werking op 1 januari 2017 tenzij anders bepaald en is gesloten voor onbepaalde duur. Ze vervangt de cao nr. 140730 van 15 juni 2017.

Zij kan door elk van de ondertekenende partijen worden opgezegd mits een opzeggingstermijn van drie maanden gegeven bij een ter post aangetekende brief, gericht aan de voorzitter van het Paritair Comité voor het tuinbouwbedrijf.
