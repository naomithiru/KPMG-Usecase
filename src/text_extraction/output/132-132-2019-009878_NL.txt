Paritair Comité voor de ondernemingen van technische land- en tuinbouwwerken

Collectieve arbeidsovereenkomst van 27 juni 2019

Vervanging van de collectieve arbeidsovereenkomst van 16 december 2016,

Nr 137219/CO/132, tot vaststelling van de werkgeversbijdrage in de vervoerkosten van de werknemers

HOOFDSTUK |. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en hun werknemers van de ondernemingen die ressorteren onder het Paritair Comité voor de ondernemingen van technische land- en tuinbouwwerken.

Onder "werknemers" wordt verstaan: de arbeiders en arbeidsters.

HOOFDSTUK HI. Bijdrage in de vervoerskosten

Art. 2. De werknemers die voor de verplaatsing woon- werkverkeer gebruik maken van het openbaar vervoer dat georganiseerd wordt door de NMBS, hebben ten laste van de werkgever recht op een terugbetaling van de gedragen kosten aan 100 pct. van de prijs van de treinkaart in tweede klasse van de N.M.B.S. voor de afstand heen en terug. Dit van zodra de afstand woonwerkverkeer minstens 1 km (enkele afstand) bedraagt.

De werknemers die voor de verplaatsing woonwerkverkeer gebruik maken van om het even welke andere dienst van gemeenschappelijk vervoer, hebben ten laste van de werkgever recht op een terugbetaling van de gedragen kosten aan 100 pct. van de prijs van de treinkaart in tweede klasse van de N.M.B.S. voor de afstand heen en terug. Dit van zodra de afstand woonwerkverkeer minstens 1 km (enkele afstand) bedraagt.

Art. 3. De werknemers die woonachtig zijn op 1 km en meer van de werkplaats en die gebruik maken van andere dan de in artikel 2 bedoelde vervoermiddelen, hebben eveneens recht op een terugbetaling door de werkgever van de gedragen kosten aan 75 pct. van de prijs van de treinkaart tweede klasse van de N.M.B.S. voor de afgelegde afstand. Voor de berekening van deze afstand wordt het aantal kilometers in aanmerking genomen dat door een gemeenschappelijke vervoerdienst over die afstand, heen en terug, wordt afgelegd, en zo er geen is, het aantal kilometers langs de baan, heen en terug berekend van de werkplaats tot het gemeente- of stadhuis van de woonplaats.

Art. 4. Vanaf 1 juli 2019 heeft de werknemer die de verplaatsing van en naar het werk per fiets aflegt, recht op een fietsvergoeding ten laste van de werkgever van 0,24 EUR per afgelegde kilometer.

Art. 5. De terugbetaling van de gedragen kosten, waarvan sprake in de artikelen 2, 3 en 4 gebeurt minstens maandelijks.

Art. 6. Onverminderd de regelingen vastgesteld bij de artikelen 2,3 en 4, blijven de gunstiger voorwaarden inzake vervoer en terugbetaling van vervoerskosten die op het vlak van de onderneming bestaan, behouden.

De bepalingen voorzien in de artikelen 2 en 3 doen nochtans geen afbreuk aan deze voorzien in de artikelen 7, 13 en 14 van de collectieve arbeidsovereenkomst van 21 juni 1971, gesloten in het Paritair Comité voor de ondernemingen van technische landen tuinbouwwerken, tot vaststelling van sommige loons- en arbeidsvoorwaarden, waarborging van de betaling van tien feestdagen per jaar, inkorting van de arbeidsduur en toekenning van een eindejaarspremie, algemeen verbindend verklaard bij koninklijk besluit

van 12 oktober 1971.

HOOFDSTUK III Geldigheidsduur

Art. 7. Deze collectieve arbeidsovereenkomst treedt in werking op 1 juli 2019 en is gesloten voor onbepaalde duur. Zij vervangt de collectieve arbeidsovereenkomst van 16 december 2016 nr. 137219/CO/132.

Zij kan worden opgezegd door één der contracterende partijen, mits een opzegging van zes maanden te betekenen bij een ter post aangetekende brief gericht aan de voorzitter van het Paritair Comité voor de ondernemingen

van technische land- en tuinbouwwerken.
