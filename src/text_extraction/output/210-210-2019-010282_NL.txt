PARITAIR COMITE VOOR DE BEDIENDEN VAN DE IJZERNIJVERHEID (PC nr. 210)

COLLECTIEVE ARBEIDSOVEREENKOMST VAN 3 JULI 2019 OVER TIJDSKREDIET EN ANDERE STELSELS VAN LOOPBAANVERMINDERING

HOOFDSTUK | — ONDERWERP

Artikel 1. — Onderhavige overeenkomst is afgesloten in uitvoering van het sectoraal akkoord van 3 juli 2019, evenals in toepassing van de collectieve arbeidsovereenkomst nr. 103 tot invoering van een stelsel van tijdskrediet, loopbaanvermindering en landingsbanen, zoals gewijzigd door de collectieve arbeidsovereenkomst nr. 103ter.

HOOFDSTUK II — TOEPASSINGSGEBIED

Art. 2. — Onderhavige overeenkomst is van toepassing in de ondernemingen die onder het Paritair Comité voor de bedienden van de ijzernijverheid (PC nr. 210) vallen en op de gebaremiseerde werknemers en werkneemsters die door een arbeidsovereenkomst voor bediende aan deze ondernemingen zijn gebonden.

HOOFDSTUK III — MODALITEITEN

Afdeling 1. — Volledige schorsing van de arbeidsprestaties — Vermindering tot een halftijdse betrekking

Art. 3. — In uitvoering van artikel 3 van CAO nr. 103ter tot vervanging van artikel 4, 8 1 van CAO nr. 103, wordt het recht op voltijds tijdskrediet of halftijdse loopbaanvermindering tot een halftijdse betrekking omwille van verzorging (verzorging van het kind van de werknemer jonger dan 8 jaar, verlenen van palliatieve verzorging, bijstand of verzorging van een zwaar ziek gezins- of familielid van de werknemer) opgetrokken tot 51 maanden over de volledige beroepsloopbaan van de werknemer.

Afdeling 2. — 1/5%-Joopbaanvermindering

Art. 4. — Teneinde de arbeidsorganisatorische noodwendigheden van de onderneming en de noden van de werknemers inzake combinatie van arbeid en gezin op een evenwichtige manier beter op elkaar af te stemmen en in toepassing van artikel 6, $$ 1 en 2 van bovenvermelde collectieve arbeidsovereenkomst nr. 103 met betrekking tot de werknemers die gewoonlijk tewerkgesteld zijn in een arbeidsregeling gespreid over vijf of meer dagen evenals de werknemers die gewoonlijk tewerkgesteld zijn in ploegen of cycli, bepaalt een collectieve arbeidsovereenkomst afgesloten op ondernemingsniveau de specifieke modaliteiten voor het organiseren van het recht op 1/5%° loopbaanvermindering, rekening houdend met de organisatorische context eigen aan de onderneming.

De ondertekenende partijen verwijzen naar de commentaar van artikel 6 van CAO nr. 103.

Afdeling 3. — Drempel betreffende de werknemers ouder dan 50 jaar en jonger dan 55 jaar

Art. 5. 8 1 — Artikel 16, $ 6, alinea 1 van de collectieve arbeidsovereenkomst nr. 103 bepaalt dat: “de drempel zoals bedoeld in $ 1 en berekend volgens de in $ 3 vastgestelde methode, wordt verhoogd met één eenheid per schijf van 10 werknemers boven de 50 jaar in de onderneming”.

$ 2 — Bovenop deze verhoogde drempel voegt de sector een bijkomende eenheid toe per schijf van 10 werknemers ouder dan 50 jaar en jonger dan 55 jaar in de onderneming,

zodanig dat de totale drempel “oudere werknemers" verhoogd wordt tot twee eenheden per schijf van 10 werknemers ouder dan 50 jaar en jonger dan 55 jaar in de onderneming.

HOOFDSTUK IV — SLOTBEPALINGEN

Art. 6. — Onderhavige overeenkomst is van toepassing van 3 juli 2019 tot 31 december 2020.
