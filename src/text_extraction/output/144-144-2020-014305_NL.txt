Paritair Comité voor de landbouw

Collectieve arbeidsovereenkomst van 10 december 2020 tot vaststelling van de loon- en arbeidsvoorwaarden voor seizoen- en gelegenheidswerk

HOOFDSTUK [, Toepassingsgebied

Artikel 1. Deze collectieve arbeidsovereenkomst is van toepassing op de werkgevers van de ondernemingen die ressorteren onder het Paritair Comité voor de landbouw, en op hun als werknemers tewerkgesteld gelegenheidspersoneel zoals bepaald in artikel 8bis van het koninklijk besluit van

28 november 1969, genomen in uitvoering van de wet van 27 juni 1969 tot herziening van de besluitwet van 28 december 1944, inzake de sociale zekerheid van de arbeiders.

Onder werknemers worden verstaan zowel de arbeiders als arbeidsters.

HOOFDSTUK IL. Lonen

Art. 2. $1 - Na indexering met 1,00 procent is op 1 januari 2021 volgend minimum uurloon van

9,54 euro

van toepassing op de werkgevers en de door hen tewerkgestelde gelegenheidswerknemers die ressorteren onder het Paritair Comité voor de landbouw, met uitsluiting van de werkgevers en de door hen tewerkgestelde gelegenheidswerknemers waarvan de hoofdactiviteit bestaat uit de vlasteelt, de hennepteelt, de eerste verwerking van vlas en/of hennep. Onder eerste verwerking wordt verstaan: het scheiden van de verschillende onderdelen van de plant.

$2 - Het in 81 van dit artikel vermelde minimum uurloon en de werkelijk betaalde lonen zijn gekoppeld aan de evolutie van de afgevlakt-gezondheidsindex, overeenkomstig de collectieve arbeidsovereenkomst van 4 juli 2019, gesloten in het Paritair Comité voor de landbouw, betreffende de indexering van de lonen (landbouw, exclusief vlas), geregistreerd onder het nr. 153274/CO/144,

Art. 3. 81 - Op 1 oktober 2020 is het minimumuurloon van

13,32 euro

van toepassing op de werkgevers en de door hen tewerkgestelde gelegenheidswerknemers die ressorteren onder het Paritair Comité voor de landbouw en waarvan de hoofdactiviteit bestaat uit de vlasteelt, de hennepteelt, de eerste verwerking van vlas en/of hennep. Onder eerste verwerking wordt verstaan: het scheiden van de verschillende onderdelen van de plant.

82 - Het in 81 van dit artikel vermelde minimum uurloon en de werkelijk betaalde lonen zijn gekoppeld aan de evolutie van de afgevlakte gezondheidsindex, overeenkomstig de collectieve arbeidsovereenkomst van 4 juli 2019, gesloten in het Paritair Comité voor de landbouw, betreffende de indexering van de lonen (vlas), geregistreerd onder het nr. 153338/CO/144.

HOOFDSTUK [IL Eindejaarspremie

Art. 4. Het in artikel 1 bedoelde gelegenheidspersoneel, dat in de loop van de referteperiode, lopende van Ì januari tot 31 december van het jaar, minstens 25 dagen heeft aangegeven op het gelegenheidsformulier in één of meerdere in artikel 1 bedoelde ondernemingen, heeft, ten laste van het "“Waarborg- en Sociaal Fonds voor de landbouw”, recht op een eindejaarspremie van 66,94 EUR.

HOOFDSTUK IV, Gefrouwheidpremie

Art. 5. Het in artikel 1 bedoelde gelegenheidspersoneel dat in de loop van het kalenderjaar minstens 15 dagen aangegeven heeft op het gelegenheidsformulier in één of meerdere in artikel 1 bedoelde ondernemingen, heeft ten laste van het "Waarborgen Sociaal Fonds voor de landbouw" recht op een belastbare getrouwheidspremie gelijk aan 0,5 EUR per gewerkte dag.

HOOFDSTUK V. Syndicale premie

Art. 6. Het in artikel 1 bedoelde gelegenheidspersoneel dat aangesloten is bij één van de representatieve interprofessionele werknemersorganisaties vertegenwoordigd in het Paritair Comité voor de landbouw heeft, ten laste van het "Waarborg- en Sociaal Fonds voor de landbouw", recht op een syndicale premie van 25,00 EUR indien het recht heeft op een eindejaarspremie zoals bedoeld in artikel 4 van deze collectieve arbeidsovereenkomst.

HOOFDSTUK VI Forfaitaire jaarlijkse premie

Art. 7. $1. Vanaf het kalenderjaar 2016 betaalt de werkgever elk jaar een forfaitaire premie van 5,00 EUR bruto aan het in artikel 1 bedoelde gelegenheidspersoneel dat in de loop van de referteperiode, lopende van 1 januari tot 31 december van hetzelfde kalenderjaar, minstens 25 dagen heeft aangegeven op het gelegenheidsformulier in één of meerdere in artikel 1 bedoelde ondernemingen. De betaling gebeurt uiterlijk met de loonafrekening van de maand waarin de hierboven vermelde 25 dagen zijn bereikt.

82. Het bedrag van de premie wordt gekoppeld aan de evolutie van de afgevlakte gezondheidsindex, overeenkomstig de bepalingen van de collectieve arbeidsovereenkomst van 4 juli 2019, gesloten in het Paritair Comité voor de landbouw, betreffende de indexering van de lonen en geregistreerd onder het nr. 153274/C0/144. Na indexatie met 1,00 procent bedraagt de premie op 1 januari 2021 5,47 EUR.

HOOFDSTUK VII Geldigheid

Art. 8. Deze collectieve arbeidsovereenkomst heeft uitwerking met ingang van Ì januari 2021 en wordt gesloten voor onbepaalde duur.

Zij vervangt de collectieve arbeidsovereenkomst van 9 december 2019, gesloten in het Paritair Comité voor de landbouw, tot vaststelling van de loon- en arbeidsvoorwaarden voor seizoen- en gelegenheidswerk (overeenkomst geregistreerd onder het nummer 157164/CO/144).

Elk van de contracterende partijen kan ze opzeggen mits een opzeggingstermijn van drie maanden, te betekenen bij een ter post aangetekende brief gericht aan de voorzitter van het Paritair Comité voor de landbouw.

Art. 9. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve overeenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering .
