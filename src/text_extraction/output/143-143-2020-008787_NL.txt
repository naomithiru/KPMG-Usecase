Neerlegging-Dépôt: 01/07/2020 Regist.-Enregistr.: 17/07/2020 N°: 159550/CO/143

Paritair Comité voor de zeevisserij

Collectieve arbeidsovereenkomst van 29 juni 2020.

Organisatie en Financiering van de leertijd voor zeevissers, bij aanmonstering op een Belgische vaartuig als extra bemanningslid in het kader van artikel 3 g) van de CAO Nr. 108594/CO/143 van 09 juni 2011.

HOOFDSTUK I. Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers en werkneemsters(art1, 5° van het KB van 19/02/2013) van de ondernemingen die ressorteren onder het Paritair Comité voor de zeevisserij met kengetal 019.

HOOFDSTUK IL Organisatie

Ärt. 2. In toepassing van artikel 3g) van de collectieve arbeidsovereenkomst van 09 juni 2011, gesloten in het Paritair Comité voor de zeevisserij, tot wijziging en coördinatie van de statuten van het Zeevissersfonds, algemeen bindend verklaard bij koninklijk besluit van 20 februari 2013, kunnen de sociale partners vertegenwoordigd in het “Zeevissersfonds” de financiering van de opleidingskost van een als Roerganger opgeleide matroos, een matroos in opleiding of een als Motorist 750kW of Alle Vermogens opgeleide visser met een diploma motorist 750kW of Alle Vermogens in het kader van artikel 3 g van de CAO Nr. 108594/CO/143 van 09 juni 2011 organiseren.

Deze overeenkomst is gestoeld op het feit dat de vermelde personen in opleiding enkel kunnen aangemonsterd worden onder de functie van matroos en er op de Belgische vaartuigen te weinig plaatsen voor de functie matroos beschikbaar zijn

Art. 3. De opleidingskost wordt gedragen door het Zeevissersfonds voor 100 vaartdagen, volgens de procedure bepaald in deze collectieve arbeidsovereenkomst.

Art.4. Er kan slechts één visser in opleiding als extra bemanningslid in het kader van deze CAO per zeereis worden meegenomen.

Art. 5 Er kunnen maximaal 15 personen per functie in opleiding, tijdens de looptijd van deze cao, als extra bemanningslid aangemonsterd worden.

HOOFDSTUK [II Deelname

Art. 6. Deze visser in opleiding wordt enkel op basis van vrijwilligheid gerekruteerd en dient vooraf blijk te geven van de nodige interesse voor het zeemansberoep.

De kandidaturen kunnen worden opgevraagd via het kanaal van de databank vrije personen - Zeevissersfonds. De werkaanbiedingen hebben een open karakter en bestrijken het volledige grondgebied van Vlaanderen.

Deze visser in opleiding wordt tewerkgesteld met een arbeidsovereenkomst wegens scheepsdienst voor de visserij en dient als extra bemanningslid op een Belgisch vaartuig in het bezit te zijn van een geldige medische keuring.

Er dient bevestiging van de Federale Overheidsdienst Mobiliteit bekomen te worden dat het vaartuig voldoende uitgerust is om een extra bemanningslid mee te nemen.

De reder duidt onder de bemanningsleden een mentor aan die na elke zeereis een evaluatieverslag zal opmaken. De visser in opleiding houdt het stageboek bij.

Het bedrag van de dagvergoeding stemt overeen met het gewaarborgd minimumdagloon voor de matroos zoals vastgesteld in de CAO van 6 december 2016 (138213/CO/143) vermeerderd met de lasten per categorie.

In toepassing van artikel 3g) van de collectieve arbeidsovereenkomst van 09 juni 2011, gesloten in het Paritair Comité voor de zeevisserij, tot wijziging en coördinatie van de statuten van het Zeevissersfonds, algemeen bindend verklaard bij koninklijk besluit van 20 februari 2013, betaalt het “Zeevissersfonds” deze opleidingskost terug volgens de in artikel 6 bepaalde procedure.

Art. 7. 1/ Per kwartaal na de dmfa aangifte (na de 15de van de 2de maand na het desbetreffende kwartaal) wordt door de administratie van het Zeevissersfonds een lijst opgevraagd aan het sociaal secretariaat BESOX, met de door de rederijen betaalde dagvergoedingen die in het kader van deze cao door de reders aan de extra bemanningsleden werden uitbetaald.

2/ Deze lijst wordt opgesplitst in vissers met afhouding en vissers zonder afhouding

3/ Van de vissers met afhouding wordt gecontroleerd of ze erkend of ART10 zijn.

4/ Per rederij wordt een subtotaal gemaakt van de code.

5/ Voor deze rederijen wordt nagegaan of ze in orde zijn met hun bijdragen aan het fonds.

6/ Aan de rederijen die in orde zijn met hun bijdragen wordt het totaalbedrag betaald.

HOOFDSTUK IV. Algemene bepalingen Art. 8. Al de betwistingen betreffende de toepassing van deze collectieve arbeidsovereenkomst kunnen worden voorgelegd aan het Paritair Comité voor de

zeevisserij.

Deze collectieve arbeidsovereenkomst treedt in werking op O1 juli 2020, is geldig voor één jaar.
