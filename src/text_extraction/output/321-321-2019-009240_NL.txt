PARITAIR COMITE VOOR DE GROOTHANDELAARS-VERDELERS IN GENEESMIDDELEN

PC 321

COLLECTIEVE ARBEIDSOVEREENKOMST VAN 13 JUNI 2019 TER VASTLEGGING VOOR 2018 VAN DE MODALITEITEN VAN FINANCIERING, DE BEGUNSTIGDEN, HET BEDRAG EN DE MODALITEITEN VAN TOEKENNING EN AFREKENING VAN DE KORTING OP DE SYNDICALE BIJDRAGE

HOOFDSTUK 1 - TOEPASSINGSGEBIED

Artikel 1 - Deze collectieve arbeidsovereenkomst is van toepassing op de werkgevers en op de werknemers van de ondernemingen welke ressorteren onder het Paritair Comité voor de groothandelaars-verdelers in geneesmiddelen.

HOOFDSTUK 2 - SOCIALE VOORDELEN A. AARD VAN HET VOORDEEL

Artikel 2 - De werknemers die zijn tewerkgesteld in een onderneming bedoeld in artikel 2 van de statuten van het Sociaal Fonds voor de groothandelaars-verdelers in geneesmiddelen, opgericht bij de collectieve arbeidsovereenkomst van 12 maart 2001, gesloten in het Paritair Comité voor de groothandelaars-verdelers in geneesmiddelen, tot oprichting van een Fonds voor bestaanszekerheid en tot vaststelling van zijn statuten, hebben recht op een korting op de syndicale bijdrage ten laste van het Sociaal Fonds voor de groothandelaars-verdelers in geneesmiddelen, onder de voorwaarden vastgesteld bij deze collectieve arbeidsovereenkomst.

B. BEDRAG

Artikel 3 - Het bedrag van de korting werd als volgt vastgelegd:

a) 135 euro per jaar voor werknemers die voltijds zijn tewerkgesteld (normale syndicale bijdrage) en hun bijdrage in de

PC 321 SYNDICALE PREMIE 1/

vereiste vormen betaald hebben op het ogenblik van de betaling van de korting;

. b) 75 euro per jaar voor werknemers die deeltijds zijn tewerkgesteld (beperkte syndicale bijdrage) en hun bijdrage in de vereiste vormen betaald hebben op het ogenblik van de betaling van de korting.

C. TOEKENNINGSVOORWAARDEN

Artikel 4 - Om recht te hebben op de korting moeten de werknemers, bedoeld in artikel 2 aan de volgende voorwaarden voldoen :

1° op 31 maart van het lopende dienstjaar sedert tenminste drie maanden zijn aangesloten bij een van de vertegenwoordigde interprofessionele werknemersorganisaties, welke op nationaal plan zijn verbonden en vertegenwoordigd in het Paritair comité, namelijk :

-__ het Algemeen Belgisch Vakverbond (ABVV);

- het Algemeen Christelijk Vakverbond (ACV);

- de Algemene Centrale der Liberale Vakbonden van België (ACLVB);

2° op de betalingsdatum van de korting zijn tewerkgesteld in een van de in artikel 2 bedoelde ondernemingen, of eventueel, op deze datum zijn gedekt door het stelsel van de gelijkgestelde dagen voorzien in de artikelen 16 en 18 en 41 tot 43 van het koninklijk besluit van 30 maart 1967 tot bepaling van de algemene uitvoeringsmodaliteiten van de wetten betreffende de jaarlijkse vakantie der loonarbeiders.

D. BETALINGSMODALITEITEN

Artikel 5 - De werkgevers van de ondernemingen bedoeld in artikel 2 overhandigen uiterlijk bij de betaling van het loon van de maand mei elke in hun onderneming tewerkgestelde werknemer evenals aan hen die gedekt zijn door het stelsel

PC 321 SYNDICALE PREMIE 2,

van de gelijkgestelde dagen, omschreven in artikel 4, 2°, een behoorlijk ingevuld formulier, waarvan het model wordt opgemaakt door de Raad van bestuur van het Sociaal Fonds.

Deze formulieren worden ambtshalve of op hun verzoek ter beschikking gesteld van de werkgevers door het beheer van het Sociaal Fonds, gevestigd in Edmond Van Nieuwenhuyselaan 8 te 1160 Brussel.

Artikel 6 - De werknemers die de in artikel 4 bedoelde toekenningsvoorwaarden vervullen bezorgen aan de in artikel 4, 1° vermelde organisatie, waarvan zij lid zijn, het in artikel 5 bedoelde formulier in tweevoud.

Deze organisatie onderzoekt de effectieve aansluiting van de werknemer en of hij een recht kan doen gelden, berekent en betaalt het bedrag van de korting.

De verificatie, de controle en de betaling gebeuren tussen 16 juni en 30 september van het lopende jaar. De Raad van Beheer van het Sociaal Fonds kan echter, via een specifieke beraadslaging, besluiten deze data te wijzigen.

Artikel 7 - Vóór 15 december van het lopende dienstjaar, bezorgt iedere in artikel 4, 1° bedoelde organisatie aan het Sociaal Fonds een afrekening van de kortingen op de syndicale bijdragen die betaald zijn en overeenstemmende administratieve kosten.

De organisaties zijn verplicht het dubbel van de terugbetalingsformulieren gedurende 5 jaar te bewaren, welke worden gecontroleerd door de bedrijfsrevisor daartoe aangewezen door de Raad van Beheer van het Sociaal Fonds.

Artikel 8 — De vakorganisaties ontvangen per uitbetaalde syndicale premie een onkostenvergoeding van 6 euro.

Het secretariaat van het Sociaal Fonds, uitgebaat door Comeos, ontvangt per uitbetaalde syndicale premie een onkostenvergoeding van 3 euro.

PC 321 SYNDICALE PREMIE 3,

HOOFDSTUK 3 - FINANCIERING

A. BEDRAG VAN DE BIJDRAGE VAN DE WERKGEVERS

Artikel 9 - Om het Sociaal Fonds voor de groothandelaars-verdelers in geneesmiddelen de mogelijkheid te bieden de definitieve sociale voordelen af te rekenen overeenkomstig hoofdstuk Il van deze collectieve arbeidsovereenkomst, wordt de bijdrage die door de werkgevers aan het Sociaal Fonds moet worden betaald, bepaald op 83 euro per tewerkgestelde werknemer op datum van

30 september 2018.

Het “statistiekraam” van de aangifte bij de Rijksdienst voor Sociale Zekerheid voor het derde kwartaal 2018 is een rechtsgeldig bewijs voor de berekening van het tewerkgestelde effectief op 30 september 2018.

B. INNING VAN DE BIJDRAGE VAN DE WERKGEVERS

Artikel 10 - De inning van de bijdrage van de werkgevers door het Sociaal Fonds, berekend overeenkomstig artikel 9 gebeurt in de maand april.

De werkgevers moeten de verschuldigde bedragen uiterlijk op 30 mei storten aan het Sociaal Fonds.

HOOFDSTUK 4 - SLOTBEPALINGEN

Artikel 11 - Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2019.

PC 321 SYNDICALE PREMIE 4
