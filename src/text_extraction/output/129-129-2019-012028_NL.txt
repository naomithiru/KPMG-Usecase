Neerlegging-Dépôt: 12/09/2019 | | Regist.-Enregistr.: 30/09/2019 Paritair Comité 129 N°: 154051/C0/129

Paritair comité voor de voortbrenging van papierpap, papier en karton

| TIJDSKREDIET EN LANDINGSBANEN

Collectieve arbeidsovereenkomst van 5 september 2019

HOOFDSTUK 1 Toepassingsgebied

Artikel 1 - Deze collectieve arbeidsovereenkomst is van toepassing op de werkgevers? en op de werknemers? die tewerkgesteld zijn in de ondernemingen welke onder de bevoegdheid van het paritair comité voor de voortbrenging van papierpap, papier en karton ressorteren.

HOOFDSTUK 2 Algemene bepalingen

Artikel 2 - Op sectorvlak wordt de mogelijkheid voorzien om bij een landingsbaan vanaf 50 jaar gebruik te maken van 1/5de loopbaanvermindering mits een beroepsloopbaan van 28 jaar, conform de bepalingen van CAO 103 van de NAR en rekening houdende met het Koninklijk Besluit van 30 december 2014 tot wijziging van het Koninklijk Besluit van 12 december 2001 betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking (Belgisch Staatsblad van 31 december 2014).

Artikel 3 - In toepassing van artikel 3 van CAO 137 van de NAR, wordt voor de periode 2019 — 2020 de leeftijd op 55 jaar gehouden voor de werknemers die in toepassing van artikel 8, 81 van de voornoemde CAO 103 hun arbeidsprestaties verminderen met een vijfde en de leeftijdgrens op 57 jaar gebracht voor de werknemers die in toepassing van artikel 8, & 1 van de voornoemde collectieve arbeidsovereenkomst nr. 103 van 27 juni 2012 hun arbeidsprestaties verminderen tot een halftijdse betrekking en die voldoen aan de voorwaarden zoals bepaald in artikel 6, 85, 2° en 3° van het Koninklijk Besluit van 12 december 2001, zoals gewijzigd door art. 4 van het Koninklijk Besluit van 30 december 2014.

De ondernemingen bepalen op bedrijfsvlak de regels en modaliteiten voor de organisatie van dit recht.

Artikel 4 - Gelet op de moeilijke economische situatie in de sector komen de ondertekenende partijen overeen dat de werknemers die tijdskrediet opnemen, niet worden vervangen.

De vervanging kan op ondernemingsvlak het voorwerp uitmaken van een ondernemingsakkoord, rekening houdende met werkdruk.

De partijen bevelen aan om het werk zo optimaal mogelijk te organiseren om de werkdruk te verlagen.

l Onder werkgevers begrijpt men zowel mannelijke als vrouwelijke werkgevers 2 Onder werknemers begrijpt men zowel mannelijke als vrouwelijke werknemers

HOOFDSTUK 3

Tijdskrediet met motief

Artikel 5 - Conform de bepalingen van artikel 4, 84 van CAO 103 van 27 juni 2012 tot invoering van een stelsel van tijdskrediet, loopbaanvermindering en landingsbanen, gewijzigd door de collectieve arbeidsovereenkomst 103 bis van 27 april 2015, 103 ter van 20 december 2016 en 103/4 van 29 januari 2018, opent de sector het recht voor de werknemers vallend onder het toepassingsgebied van onderhavige CAO om gebruik te maken van een voltijds tijdskrediet of een halftijdse loopbaanvermindering gedurende 51 maanden voor de motieven opgesomd in art. 4, 61, a, b, c‚, en gedurende 36 maanden voor de motieven opgesomd in art. 4, 82 van voormelde CAO.

HOOFDSTUK 4 Tijdskrediet bij ploegenarbeid

Afdeling !: Loopbaanvermindering met 1/5

Artikel 6 - Om de goede werkorganisatie te kunnen verzekeren wordt op sectoraal vlak aan de bedrijven, die de loopbaanvermindering met 1/5 wensen te organiseren voor werknemers die in ploegen zijn tewerkgesteld, de mogelijkheid geboden om de modaliteiten op bedrijfsniveau te bepalen ten belope van één dag per week of een gelijkwaardige regeling (conform art. 682 CAO 103).

Afdeling Il: Vermindering van de prestaties voor werknemers van 50 jaar (art. 2 van onderhavige CAO) of ouder

Artikel 7 - Om de goede werkorganisatie te kunnen verzekeren wordt op sectoraal vlak aan de bedrijven, die de vermindering van prestaties voor werknemers van 50 jaar of ouder wensen te organiseren die in ploegen zijn tewerkgesteld, de mogelijkheid geboden om de modaliteiten op bedrijfsniveau te bepalen ten belope van één dag per week of een gelijkwaardige regeling (art. 982 van CAO 103).

HOOFDSTUK 5

Slotbepalingen

Artikel 8 - Deze collectieve arbeidsovereenkomst wordt gesloten voor een bepaalde duur en treedt in werking op 1 januari 2019 tot en met 31 december 2020.

Deze collectieve arbeidsovereenkomst vervangt de collectieve arbeidsovereenkomst van 22 juni 2017 (14058/co/129 — KB 29.11.2017 - BS 04.01.2018), die ophoudt effect te sorteren op 31 december 2018.
